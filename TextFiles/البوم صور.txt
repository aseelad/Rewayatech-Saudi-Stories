

.... 


تعريف بالشخصيات




عائله أبو حمد

ابو حمد(ناصر) عصامي بدا من الصفر من كان شخص عادي تحول إلى تاجر ضخم كل الرياض تحسب له حساب بنى له شركه هو
وإخوانه والحمد لله الحين لهم اسمهم بالسوق
ام حمد(مريم) جالسه بالبيت تهتم بعيالها اللي هم..
(حمد) 26سنه وموظف بشركه أبوه وأعمامه بقسم المحاسبة لأنه هذا تخصصه وهو اسمر طويل جسمه رياضي وكل البنات يموتون فيه 
بس هو مو عاطي احد وجه واحلا ما فيه عيونه العسليه
(غاده)20 سنه بثاني سنه جامعه تخصص ادب انجليزي عاقله مع ذلك كل الناس تحبها طويله ونحيفه عيونها وساع وهذا اللي مجنن فيصل 
فيها وملامحها ناعمه وباين عليها انها هاديه شعرها بني وناعم ليما نص ظهرها وقطعه وحده مع غره جانبيه زايدتها نعومه
(ساره)17 سنه ثاني ثانوي ومحبوبه من كل اللي حوليها مع انها عكس اختها مرجوجه وعليها حركات الله العالم بها بس مع ذلك تقدر
تكسب محبه الي حوليها بعد طويله لي جسمها حلو لا سمينه ولا نحيفه وعلى سمار شوي وسمارها جذاب وعيونها وساع بس مو مثل غاده
شعرها قصير ومدرج بني وفيه كم خصله ثلجيه مخليه شكلها رزه
(سطام)14سنه ثاني متوسط طويل لسان بس قلبه ابيض ولا يزعل من احد ولا ينزعل منه نحيف ودايم حمد يعيره بالمسواك واسمر 
(رغد)القعده ودلوعه العايله كلها بثاني ابتدائي وخجوله ومدلعه كثيييييييييييييييييييييييييير دبدوبه وبيضا وخدودها تجبر اللي قدامها انه
يقرصها لانها ورديه شعرها اسود عكس خواتها ولين كتوفها


عايله ابو سلطان(العم والاخو الكبير)

ابو سلطان (عبد العزيز)
ام سلطان(نوره)
سلطان..34سنه اسمر وشكله هيبه بس شخصيته مرحه وحلوه متزوج من بنت عمته (امل 30سنه)وعندهم عزوز 10 سنوات و ريم7سنوات 
ورهف3سنوات
نوف..32 سنه متزوجه وعندها عبودي 5 سنوات نعومه لابعد درجه والكل يعطيها اصغرمن عمرها
فيصل..26سنه كبر ولد عمه حمد وصديق عمره حتى انهم من كثر ما هم يحبون بعض درسوا نفس التخصص وتوضفوا بشركه العايله 
ويقولون انهم بيعرسون بليله وحده اسمر واطول من حمد وعليه جمال يطيح النجوم من السما الحواجب المرسومه والعيون المكحله يعني 
شكله فنان
ايمان ..21 سنه تدرس ادب انجليزي برضو وهي توام روح غاده وكاتمه اسرارها مع انهم مختلفين بالطبع لان ايمان جريئه وحركه ولا فيه
احد ما تعرفه بيضا بدرجه ما تنوصف والكل يحسبها مو سعوديه او امها مو سعوديه بس هي سعوديه ابا عن جد نكمل وصف ايمان قصيره شوي وشعرها اسود وكيرلي ودبدوبه حبتين
عبير....15 سنه بثالث متوسط مغروره وما تحب عيال عمها وتكره ساره موت وتحس انو ساره تغار منها دايم وتحاول تقلدها والله
العالم من اللي يقلد الثاني جامعه بين نوف وايمان وبس ترجع لنوف بالشبه وشعرها اسود لما كتوفها ومدرج طبقات

العمه ام نواف

ام نواف(حصه) حبوبه وتحب عيال اخوانها وتحب حريمهم وتحس انها المسؤؤله عن العايله كلها وهي بعد ابو سلطان بالكبر
امل ..30 سنه وزوجه سلطان نعومه كثير والكل يحسها اخت نوف 
نواف...28 سنه عاقل و مؤدب ودكتور قد الدنيا رافض الزواج نهائياً
مرام24 سنه جذابه مضرب مثل بالجمال مع ذلك حبوبه وما فيها غرور شعرها اسود مايل للاحمر مبين بياضها وتموووووووت على حمد
اللي مو داري عنهاابد تدرس حاسب بجامعه الملك سعود
سعود..18 سنه لعاب ومغزلجي ولا خلى بنت بالرياض ما تعرف عليها على انه للحين صغير ابيض وطويل ومن شكله باين انه لعاب
وابوهم متوفي من عشر سنين


خالد(العم الصغير وموصل مراسيل الحب)26سنه كبر فيصل و حمد على انه اصغر اخوانه الا انه رجال يعتمد عليه بس لعاب شويه
.اسمر ورزه وعيونه العسليه معطيته جاذبيه زياده على جاذيبته




هذولا ابطال قصتي

.... 


(الحب ماخلى مع الناس شي جديد &&& كلن يبي قرب الحبيبه ويجيها)
(وفيصل في جزئنا صابه شي شديد &&& في حبها مغرم ويبيها يبيها )



الجزء الاول


في المكتب

يرن جوال خالد اغنيه دلوعتي

خالد:اهلين حياتي ..لا انا الحين بالدوام..تبيني اجيك..اوكي تجهزي وانا اوديك لاي مكان تبينه ليه حنا كم عندنا من حبيبه

(وصك السماعه)

حمد:.خير ان شاء الله من تكلم

سلطان:..لا شكل العم غرقان بالهوى

حمد:..يسويها المتخلف

فيصل:..ليه انتم تسمون الحب تخلف بالعكس يا حظ من يحب بس يحب احد مظمون مو خرابيط التليفونات

خالد:..ههههههههههه والله انكم مو صاحين

سلطان:..ليه قالولك شاربين

حمد:..لا لحيين(يعني لحيه)

خالد :..يا كرهي لكم لا استخفيتوا دمكم هذي دلوعتي غاده تبيني اجيبها من الجامعه واروح اغديها

(خالد كان مره متعلق بغاده ويحبها وما يقدر يوثق باحد كثر ما يثق بغاده حتى حمد وفيصل ما يثق فيهم كثرها)

فيصل : من سمع اسم غاده راح في عالم ثاني ما فيه الا هو وغاده

سلطان وهو يناظر حمد:..ليه هذي ما عندها اخوان ولا عندها سواق

خالد:..لا انا مواعدها انو اوديها اليوم للمكان اللي تبيه لانه اليوم قدمت اخر امتحان..(وهو يناظر فيصل)هيه يالعم وين رحت

فيصل:..هاه... لا.... انا معكم

سلطان :..اجل وش كنا نتكلم عنه

حمد:..لا الاخ سمع اسم الحبايب وتمنى انه مكان خالد

فيصل وبصوت واطي ما يسمعه الا خالد:..يا ليت

سلطان+خالد:....هههههههههههههههههه

حمد:..يا كرهك لا سويت عمرك روميو ولا تحسب اني ما ادري عن الحركات اللي يوصلها خالد بس تراني ساكت عشانك ولد عمي
وعارف النهايه

خالد:..هههه والله الاخ عارف حركاتك اجل خلاص من بكرا استلم شغلي ووصل المراسيل

فيصل وشكله يكسر الخاطر:.لا خويلد تكفى

خالد:..عمى ..قول عمي خالد بعدين ليه ما تبي حمد هو اللي يوصلها

فيصل:.اسف عمي بس انا داري اذاحمد هو اللي وصل لها رسايلي بترفضها بعدين انا اللي بتورط

سلطان:..لا والله اقول فصّول وش باقي ما وصلته لست الحسن العمه غاده

فيصل:..اقول سليطين لا تجيب اسمها على لسانك لا اقصه لك

حمد:..اقول عمي فيصل نحن هنا

فيصل:..معليش حمد بس انت عارف اللي احسه تجاه غاده 

حمد :..وانا ما قلت شئ بس باسالك سؤال

فيصل:..امر

حمد:...ما يامر عليك عدو بس بغيت اسالك اعترفت لك غاده انها تحبك

خالد:..لا بس تقولي قوله لا يعلق نفسه بوهم وينصدم بعدين

حمد:..هال...............طيب ليه تقول كذا

فيصل:...لا حمد لا تقول هالكلام بس معها حق تخاف تطيح الرساله بيدك ولا يد ابوك
بعدين تصير سوالف بس لا تنسى يا حمد اني اعرف
غاده واعرف اسلوبها مع ايمان كيف واعرف اسلوبها معي كيف وافهم لغه العيون وبيجيها اليوم اللي تعترف فيه بحبها لي

خالد :..الله يقطع بليسك يالفيلسوف شوف الحين تاخرت على البرنسيسه الحين وش اللي يخلصني من لسانها..باااااااااااي

الكل...::....باااااااااااااااااااااااااااااااااااا ااي

فيصل:..اقول شباب نسيت اني مواعد واحد من الربع بيروح يشتري سياره وبروح معه...سلطان لا تنسى تخبر الوالده اني ما راح اجي
على الغداء لا تقلق...باي

سلطان: ..ان شاء الله

الكل :...باااي

.......على الدرج.............

خااااااااااااااااااااااااااالد..... خاااااااااااااااااالد

خالد:..نعم

فيصل:..تكفى يا بو سلطان قول تم

خالد:..ما اقول تم الا انا عارف وش السالفه مع اني حاس ان اعرفها لكن باحلامك

فيصل:..خالد تكفى ابي اروح معك

خالد:...بس شقول لها ولاهلها

فيصل:..لا تخاف ما راح تدري اني معكم بركب بالشنطه ولا راح اتكلم وما اتنفس اذا بغيت

خالد:...والله انك كسرت خاطري ..تم يا ولد اخوي بس يا ويلك احد يدري لان الدعوى فيها قص ارقاب

فيصل:..هههههههههههه ابشر يا عم ولا يهمك مو انا بشوف القلب وبقعد معه لاني صراحه اتمنى اسمعها تسولف على طبيعتها 

................ركبوا سياره خالد اللي هي جيب لكزس سوداء فنانه...

فيصل:...خالد تكفي بسرعه تراني مت من الحر

خالد:... مت من الحر ولا تبي تشوفها بعدين محد قالك تعال معي

فيصل:..لا كله يهون لجل شوف الحبايب

خالد:..الله لا يبلانا ..خلاص اسكت وصلنا كليتها

(ويدق على غاده وتركب السياره)

غاده:..احلى مساء لاحلى عم بالدنيا

خالد بقلبه مسكين يا ولد اخوي تسمعها تتغزل فيني ولا تقدر تسوي شئ.:.هلا والله بغادتي لا صح نسيت انتي مو غادتي انتي غاده احد ثاني

غاده...:...عمي حرام عليك تدري اني ما احب هالسالفه

خالد:..انا ما قلت شي بس انتي اللي فهمتي اني اتكلم عن فيصل

غاده:..ليه انت كان قصدك احد ثاني؟؟

خال:د..يمكن...اقول غدوو 

غاده:..هلا

خالد:..انتي تحبين احد عشان كذا رافضه فيصل..

غاده وهي معصبه :...لا ليه تسال

خالد:...بس لان رفضك لفيصل يدل على انو احد بقلبك

(فيصل ورا وقاعد يموووت من اللي يسمعه من عمه)

غاده: ...لا عمي انا ما قلت ان ما احب فيصل بس اقول مو وقته اقوله عن مشاعري
خالد وبدى يعصب..ليه عمه غاده فيه وقت للتعبير عن المشاعر

(خالد مو ناوي على خير يعرف انو غاده تحب فيصل بس تخاف من الاعتراف)

غاده وشوي وتصيح.:.خالد خلاص لا تذبحني انت اكثر واحد تعرف اللي احسه تجاه فيصل

خالد..بس المسكين وش ذنبه ما يعرف وانتي تعرفين انه كل يوم يحبك اكثر من الثاني

غاده:..يمكن تقول اخليه يستعجل

خالد:...يستعجل بايش؟؟؟

غاده :...يستعجل ويتقدم لي رسمي

خالد:..بس اني رفضتي ناس كثير بحجه الدراسه

غاده.:.وليه ما تقول ارفضهم لاني استنى فيصل يحس على دمه ويجي يخطبني

خالد:...غاده هو ينتظر اشاره من اصبعك..ينتظرك تعطينه الضو الاخضر حتي يتقدم لك

غاده.:.الغريب كل اللي اسويه له ولا هو حاس

خالد:..ليه انتي وش سويتي عشان يحس؟؟

غاده:..... تذكر لما راح الامارت اسبوعين عشان مشروع بين الشركه وشركه اماراتيه

خالد:...ايه اذكر وكنت رايح معه وكل يوم تتصلين فيني

غاده:..كنت ما انام الليل اخاف يصير فيه شئ والكل يحسبني خايفه عليك وتخيل اسبوعين ما نمت3 ساعات على بعض واتصل فيك حتى
اتطمن انه ما فيكم شئ

(فيصل ورى ويقول بقلبه ..يا حياتي والله ما ادري الحين شلون اسامح نفسي اني انا السبب بدخولك المستشفى)

خالد:..واذكرك دخلتي المستشفى من بعد ما رجعنا وعطوك مغذي وقالو انك مرهقه ولازم ترتاحين

غاده:..ايووه ترى كل هذا عشانه وقربي من ايمان كله عشان اسمعها تسولف عنه لانك تعرف ان ايمان قريبه مرره من فيصل

خالدبقلبه(يا حظك يا فيصل عشت لليوم اللي تسمع غاده تعترف انها تحبك):...طيب ليه ما تقولين له يتقدم لك

غاده:..خلود وين حنا فيه قالولك بنت شوارع اروح اقوله تعال تزوجني

خالد:.. طيب لمحي له او لايمان لان الكل يعرف ان فيصل يحبك بس ما يدرون انك انتي بعد تحبينه

غاده:..هذي المشكله يحسون ان فيصل مسكين واني انا الظالمه الشريره ما يدرون اني اموت على التراب اللي يمشي عليه

خالد بقلبه(مسكين يا فيصل تسمعها تقول هالكلام ولا تقدر ترد عليها):...خلاص خلي السالفه علي انا اببين له انك تحبينه

غاده:...لا خلود تكفى اعرف اسلوبك تجيبها بالوجه

وسرح خالد يفكر شلون بيخلي فيصل يقول لغاده انه يبي يخطبها

غاده:..هيه يالعم وين رحت

خالد:...هاه لا بس انا هنا

غاده:...احلف بس اقولك المطعم تعديناه وانت تقولي انك معي

خالد:..احلفي خلا ص ارجع له من ورى

نزلوا للمطعم

في احدى غرف المطعم

خالد:...اووووووووووووه نست جوال بالسياره ابنزل اجيبه

غاده:...اوكي بس لا تتاخر


عند السياره

خالد :...هاه فيصل وش اخبار الاعصاب

فيصل وهو غرقان بالهوى...:آآآآآآآآآآآآآآآآآه يا خلود الله يوفقك ووين ما رحت ما تتصور كلامها شقد فرحني

خالد:...ههههههههههه اقول بترجع زي ما زي ما جيت والا شرايك تركب هالمره زي الناس

فيصل:....وشلون؟؟؟؟

خالد :اتصل فيني والباقي علي


.........بعد نص ساعه.....

ركبو السياره ويدق جوال خالد

خالد:...هلا والله بابو الصوص 

فيصل:..هلا فيك هاه وش بتسوي

خالد:..احلف والله انه مو صاحي خلاص انت وين.. ثواني وانا عندك

غاده:...مين هذا؟؟

خالد: هذا واحد من الربع تركه اللي معه عند محل السيارات القريب وبنمر عليه ناخذه

غاده:..لا الليه يخليك بعدين حمد شبيقول مركب واحد من ربعك مع اخته

خالد:..لا بس اركبي ورا 

غاده.:.اوكي

ووقفوا عند محل السيارات ويطلع خالد راسه مع الشباك:...فيــــــــــــــــــــــصل

غاده:,,لا تقول انو فيصل هو ابو الصوص

خالد:...اجل ابركب واحد ما اعرفه معك ..مو مشتاقه له خلاص بتشوفينه وبتركبين معه

غاده: ...اجل انا ابنزل

خالد:..اقول احلفي بس ومع من بترجعين

غاده :..مع ليموزين

خالد..اقول اوووص فيصل وصل

يركب فيصل السياره ويسلم..
فيصل:السلام عليكم

خالد:..هلا والله وعليكم السلام,, غادوووه ترى رد السلام واجب

غاده تضرب خالد مع ظهره:..هلا والله فيصل وعليكم السلام

فيصل(ما بغت تحن على وترد اموووووووووووت فيها يا ناس الا انا وش اسوي اكلم نفسي)..:كيفك غاده وش جايبك مع خلّود

غاده(عشتو..يسال وهو لسا ما تزوجني):,,لا بس اخذني من الكليه ورحنا نمشى

فيصل:..اللي اعرفه ان خالد ما يطلع من البيت الا ياكل لا تكونين مثله ترى انا ما احب اللي كذا

غاده:..ليه وحضرتك وش دخلك؟

فيصل قرر انه يقولها:..غاده تجهزي للخطبه

غاده ووجهها قام يتقلب:..هاه ليه وخطبه مين اللي اتجهز لها

فيصل:..سلطان يعني منو اكيد انا فقولي لي رايك عشان ما افشل عمري وانا عارف 
انه ابوك ما راح يرفضني بس انا ما اعرف ردك

غاده:...ليه كل هالثقه؟؟

فيصل:..غاده كل اهلي واهلك يعرفون اني احبك بس اللي ما اعرفه رايك انتي فيني تكفين غاده عطيني ردك حتى بكرا والاهل مجتمعين اعلن 
لهم قراري

(فيصل سكت وخالد يناظره ومستغرب من وين جته كل هالثقه انه يقول هالكلام والكل يعرف انو فيصل اذا شاف غاده يتلخبط بكلامه حتى لو كانت متغطيه)



**وش بيكون رد غاده على فيصل؟؟

××

لعيون الغرامين 

قولو لي رايكم 


(في بيت ابو سلطان شي طرى &&& مثل ماقالو العربان حمد سواها )
(ويوم الخميس عند الجده سوى &&& يلمون الشمل وللجدهـ طراها!)

الجزء الثاني


في بيت ابو حمد
رغد..ماااااااااااااااااااااااااااااماااااااااااااا اااااااااااااااا
ام حمد..نعم رغوده وش فيك ليش تصارخين
رغد..ماما ساره بتضربني
ساره..يمه رغد شخمطت على دفتر يومياتي
ام حمد..ليه يا رغد شخمطتي عليه
رغدوبكل دلع..لانها ما خلتني اقراه
ام حمد...وليه تقرينه هذي خصوصيات اختك وما لازم احد يقراها انا واناامها ما قريتها
رغد..ماما بس...
ام حمد لا بس ولا شئ روحي اعتذري لاختك ولا تعيدينها مره ثانيه ولا تزعجوني خلوني اصلي قبل ما يرجع ابوكم واخوكم من الدوام

****************************
نرجع للمكتب مره ثانيه

ابو سلطان..السلام عليكم
الشباب..وعليكم السلام
ابوسلطان...اقول وين خالد وفيصل رحت لقسمهم وما لقيتهم
سلطان..عمرك طويل يبه توهم طالعين خالد راح لغاده بنت عمي وفيصل مواعد واحد من ربعه
ابو حمد..تشوفون اذا ما كانوا رايحين مع بعض وفيصل مسويلي عنتر زمانه وغدوتي عبلته وخلود مرسول الحب
الكل..هههههههههههههه يسويها خالد
حمد...والله لاقص ارقابهم ثلاثتهم وين حنا عايشين باوروبا وانا ما ادري
ابو سلطان..ولو يا حمد يا وليدي ما هقيتها منك لها الدرجه منت واثق بولدي انت تدري انه مستحيل يسوي هالحركات بس حنا نقول تخيلو
سلطان..وانت الصادق يبه فيصل اذا صارت غاده موجوده ما يقدر يجمع حرفين على بعض وانت تقول يروح معهم والله انك منت صاحي
حمد يقول لسلطان بصوت واطي..اقص ايدي اذا ما كان الرجال اللي مواعده هو خالد وبيخليه على الاقل يكلم غاده لو شوي اخوك خبز يديني 
ولا تقول حمد ما قال
ابو حمد...وش عندك يا حميد مع ولد عمك وحنا وش بلانا ما تسولفون معنا ولا سواليفكم ما تصلح سوالف كبار
الكل..هههههههههههههههههههههه
حمد وهو مفتشل..لا يبه بس اقوله وش رايك تجي تتغدا عندنا يقول ما يقدر امه والمدام ما يسمحون له
ابو سلطان..لا يا وليدي انت اللي ما وراك مره تعال تغدا عندنا وامك ابوك يكلمها 
ابو حمد..ابد يا حمد لا ترد كلمه عمك
حمد وهو متورط على الاخير..خلاص يا عمي افرحوا غدااي عندكم اليوم بس ابي خالتي ام سلطان هي اللي مسويته
سلطان..لا والله غداك اليوم من ايدين المزيونه ام عبد العزيز
حمدوهو يعرف ان امل فنانه بالطبخ:..احلف مرتك حلوه مثل طبخها(حب يقهر سلطان شوي) ما اظن خلني اشوفها علشان احكم
سلطان وهو واصل حده..لا بارك الله فيك ولا في الساعه اللي عزمتك فيها
حمد وهو ميت ضحك..لا امزح معك يا ولد العم ما بي اشوف مرتك ما دامك تبي تحرمني من الغدا امزح معك
سلطان..ايه الحمد لله احسبك صادق قلت والله لامسح فيك البلاط
حمد.. لا الله يخليك
ابو حمد..هيه اشوفكم تهاوشتوا وحنا فيه ما فيه احترام لنا
حمد وسلطان..لا اسفين خلاص توبه
سلطان..يله يبه يله حمد لا نتاخر على الوالده
ابو سلطان..وفيصل وينه
حمد..الحين ابكلمه واقوله يجي من قده ابتغدى ببيتهم

ويدق حمد على فيصل...الو فصول
فيصل..اهلين حمود
(بهالوقت غاده خافت لا يكون حمد درى ان فيصل معهم بعدين قالت بنفسها بلا خوف بلا هم وشلون يعرف لا بس يمكن فيصل يعلمه..
لا فيصل ما يقدر يقول لحمد شئ)
حمد..اقول تراني ابجي اتغدى ببيتكم تعال تغدى معنا
فيصل.. خلاص نص ساعه واجيكم بس اتصل على خالد يمرني لاني بعطي الولد سيارتي
حمد ..طيب انت وين اجيك انا 
فيصل...لا لا لا بعيد خل خالد لانه قال لي انو المطعم اللي بيروحله هو وغاده قريب من الوكاله
حمد..عشانه قريب ولا تبي تشوف غاده
فيصل...ممكن تقول الثنتين
حمد...هههههههههههههههه خلاص دق عليه وقله بااي
فيصل..اوكي باااي
يلتفت فيصل على خالد..ترى انت معزوم على الغدى ببيتنا
خالد..بس انا متغدي
فيصل...معليش بس على الاقل لقيت طريقه اكون جاي بسيارتك
خالد..هههههههههه وحمد ما قال شئ
فيصل..لا بس قال يا ويلك تكلم اختي ايه هين ...الا غاده وش قلتي اتقدم لك بكره ولا لا
غاده..فيصل 
فيصل..عيونه
غاده ووجهها احمر..تسلم عيونك بس انا اقول تاجلها
فيصل وعلى وجهه علامات خيبه الامل..غاده انا ما قلت ناجلها ولا لا انا قلت موافقه ولا لا وهذى طلبي منك والزواج يكون بعد التخرج
غاده...يعني اكون محيره لك بس
فيصل..لا نتملك والزواج متى ما بغيتيه
غاده وهي مستحيه ...موافقه بس الملكه تكون الشهر الجاي عشان يكون فيه وقت اتجهز لاني ابي حفله للملكه كبيره
فيصل والدنيا مو سايعته من الفرحه..يا بعد عمري اللي انت تبينه لو بغيتي اعزم الناس كلها على ملكتك ما عند مانع انا كم مره بتزوج
غاده وبثقه..مره وحده
خالد...خلاص الحين اتفقتوا يا ويلكم احد يعرف (ويناظر فيصل) وخصوصا حمد
فيصل..بس هو يدري اني ابرجع معكم ويدري انه من سابع المستحيلات اني ما اكلم غاده
خالد..قله انك بس سلمت عليها لا اكثر ولا اقل
فيصل..ok
خالد..وانتي غاده مو تروحين تقولين لايمان ولا ساره
غاده..لا توصي حريص
وينزلون غاده ببيت اهلها

**************************

نروح الحين لبيت ابو سلطان اللي هم يجتمعون كل يوم على الغدى 
يدخل سلطان المطبح ويلقى امل تجهز الغدا
سلطان ...السلام عليكم
امل..هلا والله وعليكم السلام
سلطان..هلا فيك اموول حبيبتي تدرين ان حمد ولد عمي بيتغدا معنا اليوم
امل ..ايه قالتلي خالتي وعشان كذا بنتغدى انا وايمان وعبير فوق
سلطان..تسلمين عمري يا علني ما انحرم منك
امل ..ولا منك يا رب
وينطق الباب 
حمد..احم احم
سلطان ..حياك محد غريب
حمد ..هلا امل كيفك
امل من ورا جلالها..هلا والله بولد الخال القاطع حرام عليك من متى ما شفناك ولا تجي تقول اسلم على اموول بنت عمتي 
حمد..حراام عليك والله من الدب اللي جنبك كل الشغل يحطه على ويقعد يكلمك
امل...ما عليك منه ..واذا ما تبي تجي يا اخي فيه جوال ورقمي معك طمنا عليك والله ما ندري انت ميت ولا حي
حمد ..ولا يهمك خلاص من اليوم ورايح كل يوم باتصل فيك وبزعجك
امل...ولو يا ولد الخال بالعكس توسع صدري بدال ازعاج عزوز وريم
سلطان..وانا وين رحت؟؟
حمد..لحووووول مشكله الغيره 
امل... لا انت الخير ولابركه
"حمد كان دوم يعتبر امل حسبه اخته بحكم فرق السن اللي بينهم.."

*******************

في بيت ابو حمد
تدخل غاده البيت وتسلم على امهاوتروح لغرفتها لانها بترتاح شوي قبل المغرب وتشغل الستيريو على اغنيه نانسي انا يللي وتغني معها 
وماسكه الفرشه كانها مايك..انا يللي بحبك وحدي انا انا يللي بريدك لي انا انا يللي بعمري ببقا انا على وعدي يا وعدي وحدي انا
بهالوقت تدخل ساره و بدون ما غاده تحس فيها تطفي الستريو وتصفق...كنتم مع الفنانه غااده ناااااصر هييييييييييييه
غاده وهي مفتشله...انت وش دخلك الغرفه بدون استئذان..
ساره..لا والله لي ساعه اطق الباب وانتي ولا حاسه بعدين ممكن تعلميني شو سبب الوناسه
غاده.. لا مو ممكن وانتي ممكن توريني عرض اكتافك وتاخذين الباب وراك وصحوني اذا اذن المغرب
ساره.. اوكي بس ترى ما راح انسى وراح تقولين لي السالفه
غاده..ان شاء الله
ساره وهي طالعه..انا حاسه السالفه فيها فيصل
غاده..اسكتي لا تفضحيني بعدين بقولك كل شئ
ساره..اوكي نوم العوافي


*****************


في بيت ابو سلطان 

وعلى الغدا
ابو سلطان..ها يا حمد ما ودك تعرس وتفرح ابوك تراه هو اللي قايل لي كلمه
حمد...هااه بس عمي انا للحين ما افكر بالعرس وبعدين ليه ما قلت لفيصل هو اكبر مني
فيصل...احلف الحين صرت اكبر منك؟؟بعدين انا العروس جاهزه بس انتظر موافقتها ولو بغيتو من بكره اروح واخطبها ما عندي مانع
ابو سلطان ..هذي الساعه المباركه يا ولدي وانا ان شاء الله بكره اذا اجتمعنا ببيت عمك بافاتحه بهالموضوع وان شاء الله خير ويجي الدور
لحمد
حمد..ولو يا عمي انا قاعد على قلبك لها الدرجه ودك اعرس؟.؟؟
ابو سلطان..ايوالله يا وليدي انك ناشب لي مثل العظمه بالبلعوم ودي بس ازوجك وارتاح
حمد..خلاص يا عمي بس خلوني انا اللي اختار العروس بعدين اقولكم
خالد..اقووول اخوي ما كنك نسيت اني انا اكبر منهم كلهم وهم خلاص زوجتهم وقضين وانا ولد البطه السودا محد يخطب لي
ابو سلطان..بلاي تعبت من كثر ما اعيد وازيد بهالسالفه ولا تفهم فقلت مصيره بيحط عقله براسه وبيجي ويقول اخووووي زوجني انا مليت 
من العزوبيه
فيصل..اجل يا يبه احلم هذا ما يشبع من العزوبيه والكلام الفاضي
ابو سلطان...لا ابد اذا جت بنت الحلال بيترك هالخرابيط
"ويقوم حمد يغسل ويروح لمغاسل الرجال ويلقا المغسله خربانه"
حمد:..عمي المغسله خربانه وين اروح عشان اغسل
ابو سلطان..روح لمغاسل مجلس الحريم البنات فوق ما لمك احد
حمد...ان شاء الله
ويروح حمد يغسل وهو يغني..نعم والله ابي حبك واحلف اني انا احبك ويغسل ايدينه ويلتفت ورا ويلقى ايمان بنت عمه طالعه من المجلس من 
عند صديقتها وتفاجات من وجود ولد عمها لان محد عطاها خبر
حمدوهو منزل عيونه..اسف بنت العم بس عمي ما قالي او فيه احد هنا فجيت اغسل اعذريني ما كنت اقصد
ايمان..مسموح ولد العم وترقا لدرج طيران وحمد قاعد يناظرها ويقول بقلبه ..شكلك يا عمي بترتاح مني وبتزوجني 

**********************

من بكرا(الخميس)

طبعا من عادات العايله انهم يجتمعون الخميس وطبعا لقل عددهم يجتمعون ببيت الجده(ام عبد العزيز)
طبعا الجمعه تبدا من الساعه وحده يجتمعون على الغدا ويجلسون حتى الليل اعلى حسب مزاج الشيبان احيانا يرجعون الساعه 12 واحيانا 
على الفجر(قلت لكم على حسب المزاج)
ببيت الجده (عايشه)
الجده..ميري(تنادي الخدامه)ميري وصمخ ما تسمعين
ميري..نأم مدام ايس فيه ليه انتا في صرخ
الجده..لا احلفي احسن عطيني كف اقووول شبيتي على قهوه اليوم عيالي وحريمهم بيجتمعون سوي قهوتن سنعه
ميري..ان سا الله مادام تيب هازا غدى مين فيه سوي انا ولا انتي
الجده..لا مالتس دخل بالغدى لا جا وقته يحله الحلال وبهالوقت يدخل خالد
خالد...السلام عليكم يا عجوزي
الجده..وعليكم السلام..واوريك انا عجوز هاه "العجوز معصبه مررره"
خالد..لا يمه بس طفشت وانا كل يوم اقول صبحك الله بالخير يمه قلنا نغير شوي بس مو عاد تزعلين علينا
الجده..والله يشهد يا وليدي اني ما اقدر ازعل عليكم لا انت ولا اخوانك ولا عياله ولا حريمهم اللي اعدهن بناتي

***********************************

في نفس الوقت ببيت ابو سلطان
ايمان.. عبيييييييييييييييييييييييييييييييييييييييييير يالله تاخرنا عيال عمي طلعوا من البيت وحنا لسى نحتريك تلبسين
عبير.زين زين خلاص خلصت مشينا
فيصل..خلصتي عمتي تسمحين لنا نمشي 
ايمان..والله ما عندك سالفه تشاور بزران بعدين وراك مستعجل ولا فيه شئ او ناس ببيت جدتي مستعجل عليه
فيصل وهو يحاول يصرف ..ايه فيه حمد ولد عمي مشتااق له موووت
ايمان تذكرت الموقف اللي صار امس وانحرجت بس حاولت انها ما تبين.:انا ودي ادري حمد وش مسوي لك عشان تتعلق فيه لهالدرجه
لعنبوك معك بالدوام وبالطلعات ما ودك تنام عنده بعد
فيصل..لا ما ودي يالله تراك اخرتينا خلينا بس نروح وانتي ساكته حتى امي وابوي راحوا وخلونا
ايمان وعبير..مشينا

**************************

في بيت الجده الكل مجتمع والوناسه واصله حدها
ابو ناصر ..اقووول يا بنات وش رايكم تدخلون شوي عشان العيال يدخلون يسلمون على جدتكم 
الجده..لا والله ما يدخلن الا يحطن الجلال على روسهن علشان يسلمون عليهن بعد يا كافي من متى ما شافوا بعض الا دق
على حمد وخله 
يجيب عيال عمه وعمته ويجلسون معنا
ابو سلطان ..ادري يمه بس اخاف البنات ما يرتاحون
مرام..لا خالي حنا بنجلس بالمجلس اللي وراكم نسولف معكم وحنا اخذين راحتنا بدون العبايات
ابو حمد..خلاص يا بنيتي ما دامكم مرتاحين كذا تمام
ويدق ابو حمد على خالد يقولهم يجون يسلمون
خالد.. احم احم
رغد.: حياك عمي ادخل البنات تغطوا
خالد..اهلييييييين بالعروسه رغوده والله ونعرف الترحيب السنع
رغد..ايه غاده تقولي اذا احد بيدخل نقوله حياك
فيصل بهمس لخالد..قلتلكم بنت عمي سنعه
الجده...ادخلوا يا عيال
فيصل.. يا احلى ظهر لاحلى عايشه بالدنيا
الجده تحظن فيصل لانه من اغلى احفادها عندها..وعليكم السلام يالقاطع
خالد...خخخخخخخخخخ والله تفشلت يا فصفص بعدين يمه وشلون تقولين قاطع وانتي خامته
الجده..والله اني ما اقدر ازعل عليكم وخصوصا فيصل 
فيصل...الله يخليك لي يمه ولا يحرمنا منك ولا تخافين انا بانشب بحلقك يعني وين اروح
العمه(حصه)..ولو يا عيال وحنا ما لنا رب؟؟
خالد..هلا والله باختي حبيبه قلبي
حصه..ايه العب علي بكم كلمه وانا اصدق
فيصل..لا ما عاش من يلعب على عمتي دام راسي يشم الهوا
العمه..وان كان اللي يلعب على هو انت
فيصل...عاد عمه بل احراج خليني احس اني شخصيه قدامهم
خالد..السلام عليكم ام سلطان وام حمد
ام سلطان وام حمد..وعليكم السلام
ام حمد..اخيرا تذكرتنا
خالد..لا والله ما عاش من ينساكم بس حصيص الله يصلحه قامت تهاوش ونستنا السلام
الجده..ايه يا عيال ترا البنات ورا بالمجلس سلموا عليهن
خالد..يا سلاااام انا بدخل اشوف البنات(ويطلع لسانه لفيصل)
فيصل..الحمد لله انا مو راعي بنات عشان ارووح اجلس معهم
خالد..ودك بس ما يحصل لك
حمد.وانت الصادق 
فيصل..السلام عليكم يا بنات من اللي موجود عشان نسال عن اخباركم
ايمان وهي فاهمه قصده..فيه انا وعبير ونوف وساره ومرام
فيصل..انتي وعبير ونوف وش ابي بكن..(وهو يصارخ) سااره ..مرااام وش اخباركم
مرام وساره..تمام انت وش احوالك
فيصل..نشقح
حمد ..يا بنات كلكم الا ساره وش اخباركم
البنات..الحمد لله
ساره..افا يا ابو ناصر وش بنا ما تسلم علينا 
حمد..مقابلتني بالبيت 24 ساعه وتبين اسلم عليك هنا بعد
الجده وبكل براءه.اقول يا ابو حمد غاده اليوم ما جت
فيصل من زمان وده يسال هالسؤال بس يسال باي صفه وارتاح من سؤال جدته
ابو حمد..الا والله يمه جايه بس يمكن مو مع البنات
الجده..غاده يمه وينك 
غاده..هنا يمه
الجده..سلمي يا بنيتي على ولد عمك
غاده..اهلين فيصل
فيصل وحس انه بدنيا ثانيه وخالد وحمد شوي بيموتون من الضحك:..هلا فيك 
خالد..اقوول فصفص ترا من الادب انك تسال عن اخبارها
فيصل..اخبارك يا بنت العم
غاده..تمام يسرك الحل وانت اخبارك
فيصل..مناح بشوفه الاهل"قال ايش قال بشوفه الاهل"
الجده..اقوول يا عيالي
ابو حمد+ابو سلطان..سمي
الجده..موب انتم عيالكم حمد وفيصل وخالد
حمد وفيصل وخالد..سمي
الجده..ما ودكم تكملون نصف دينكم وتريحوننا منكم
خالد..افا يمه والله لو حنا يهود ما قلتي هالكلمه
الجده..هذا جزاي اللي ودي ازوجكم واستر عليكم
الكل..هههههههههههههههه والله لو هم بنات
خالد وحمد بصوت واحد..حنا تونا ما نبي نعرس
الجده..افا وش ذا الكلام والله انكم منتب صاحين وانت فيصل لا تصير مهبول زيهم
فيصل..لا ابد يمه ان بغيتي اليوم اتزوج ما عندي مانع بشرط العروس توافق
الجده وهي مستانسه..ما عاشت اللي ترفضك يا وليدي بس منهي اللي ببالك
فيصل..وحده انتي تعرفينها بس ما راح اقول اسمها الا اذا عرفت رايها قبل وان شاء الله اول ما يردون لي خبر راح اقولكم 
الجده..طب قلي منهي عشان اساعدك يمكن ما تصلح لك
فيصل..لا تخافين يمه اذاهي وافقت انا متاكد انه محد يصلح لي كثرها
الكل..الله يتمم عليك
سلطان..السلام على من اتبع الهدى
الجده..وجع يوجعك داخل على كفار
سلطان يلتفت على امل ..لا بالله اليوم نحس من بدايته والغاليه زعلانه علينا
الجده..لا والله زعلانه عليك انت ولا امل بنيتي بسم الله عليه كل يوم تتصل بي اكثر من ما امه تتصل بي
حصه...افا يمه الحين بنتي احسن مني
الجده..وش اسويلك اذا ما تتصلين علي الا بالاسبوع مره
سلطان..خلاص يالغاليه لا تزعلين..
ابو سلطان..امل بنتي ادخلي عند البنات شوفيهن بالمجلس
امل..ان شاء الله خالي
وتسلم امل على خواله وحريمهم والعيال وتدخل على البنات
امل..تغني بصوت واطي عشان محد يسمعها..سلامن عليهم بعد ما جفونا وقلبي باديهم وهم انكرونا
وتواجهها غاده..احبهم ولاكن نسونا نسونا وقلبي سيبقى اسيرا لهم
وتكمل ايمان..اكم من محب يعاني فراقا وبعد الفراقي يزيد اشتياقا
وتقطع مرام الجو..هييييييييييه انتو تراكم بتفضحوننا قدام العيال
امل..ايوالله خلا ص اذا طلعوا كملنا الكليب
مرام ..الله يرجك انا ودي ادري انتي متى بتعقلين قلنا اذاتزوجتي وهذاك تزوجتي وكل مالك تنهبلين زياده
ساره..لا والله امل خطيره ان شاء الله ما تتغيرين
امل تقلد العجز..والله ما ادري يا بنياتي كل مالي اكبر لازم اترك عن هالهبال وورثه لريم
ساره..لا بالله ما دامك بتورثينه لريم الله يعين هي الحين ومو ناقصها رجه بتزيدينها زياده الله يعين
امل ..انتو بس يا حظكم اذا بس عطتكم وجه
خالد..احلفي بس اني من زينه الذّره(اسم من اسماء النمله)اقولك يقولون حطوا الغدا عشان يمديهم يتغدون قبل الصلاة
الكل ..ان شاء الله
على الغدا ما وقفوا البنات استهبال

**********************

بعد الغدا قامو يصلون والرجال جلسوا بمجلس الرجال والحريم بمجلس الحريم
الجده..فيصل تعال يمه ابيك بكلمه راس
خالد..جاك الموت يا تارك الصلاة
حمد..اكيد تبي تسالك منهي العروس 
فيصل..الله يعين عاد جدتي ما تسكت الا هي عارفه السالفه كلها ويقوم لجدته..هلا يده تامريني بشي
الجده..ما يامر عليك عدو يا وليدي بس انت اشغلتني بسالفه عرسك ولا قلتلي منهي البنت اللي ببالك
فيصل..يده انا قلت لك كل شئ بوقته حلو واذا وافقت قلت لك
الجده.ليه يا ولدي انت شاك انه بترفضك
فيصل..لا يمه الله لا يقوله بس انتي ادعي انه توافق وهذا (ياشر على قلبه) يرتاح
الجده..بسم الله عليك يا وليدي وش بك قمت تسولف كنك حقين الافلام
فيصل..لا بس يمه انتي ادعي لي وان شاء الله الاسبوع الجاي تعرفين منهي
الجده..هي غاده بنت عمك ناصر
فيصل وهو مرتبك.. يمه قلت لك الاسبوع الجاي تدرين
الجده..الله يفرحني بعرسك وان شاء الله السنه الجايه اشوفك تدخل وولدك بيدك
فيصل..ان شاء الله بس يكونون منها
الجده.. ان شاء الله




×× 


(كملت ليلة الخميس بسهر البنات &&& وماننسى الشباب الي معهم سروها )
(في يوم الجمعه فاجأ غاده شتات &&& يمكن بشر ويمكن بخير حضروها)

الجزء الثالث

بليل على الساعه12 ونص
ابو حمد..يا عيال شرايكم نرجع للبيت
ساره..لا يبه تكفى
حمد..خلاص يبه انا برجعهم اذا طفشوا
ابو سلطان.. والله ما يطفشون ولا السنه الجايه
الجده..لا ابد اليوم البنات بينامون عندي بكرا بعد الغدا يرجعون لبيوتهم
ابو سلطان ..ها يا بنات وش رايكم بكلام جدتكم
ساره..موافقين
ابو سلطان..عبير وايمان بتجلسون ارسل لكم ملابس مع السواق
ايمان..ايه يبه
ابو حمد..وبناتي شرايكم
ساره..شرايك يبه يعني بنخلي بنات عمي ينامون لحالهم عند جدتي
خالد..اعوذ بالله كني سمعت ان فيه احد بينام عندنا
الجده..ايه البنات بينامون عندي وش رايكم يا عيال انتم بعد تنامون
حمد...انا ما عندي مانع
فيصل..مي تو بس اخاف نضايق البنات
ساره وايمان"المتحدثات دايم باسم البنات"..بالعكس تسون معنا جو
ويطلعون الاهل لبيوتهم ويبقون العيال ببيت جدتهم والجده طلعت تنام
خالد..اذن تم الاحفاد مجتمعين عندنا اقوول بنات تبون نجيب شئ لزووم السهره
ايمان..الله لا يهينك مر البقاله وجب اللي يجي معك
حمد..انتي ما قلتي الا لخويلد والله يجيب البقاله كله 
ساره..حنا عشان كذا قلنا له
خالد..اوريكم الحين دوروا من يجيب لكم
حمد..انا اجيب لكم الي تبون بس بشرط
غاده اول مره تتكلم من طلعوا اهلها..بدا الشيخ حمد يتشرط تفضل وش تبي
حمد ..ابي وحده منكم تعطيني بوسه
عبير..حامض على بوزك
حمد..انا طلبت منك عمه عبير
ساره..اجل تبي من مين
حمد..ابي من ايمان
فيصل..عشان اذبحك انت واياه
الكل..هههههههههههههههههههه
حمد.لا حول ولا قوه الا بالله اجل ما راح اجيب شئ
فيصل ..بلا منتك انا بروح اجيب عشان...وسكت
ساره..عشاني صح فيصل
خالد..اقول والله انك مصدقه عمرك الا عشان مدموزيل غاده
غاده..واناما ابي شئ
خالد..افا كل هذا عشان فصيل اللي بيجيبه
غاده..لا لاني ما احب احد يتعب علشاني
خالد..والله عشانه فيصل ولا لوهو انا ولا حمد كان قطعتي رجليننا مشاوير
الكل..هههههههههههه
فيصل..خلاص ما دام غاده ما تبي وشوله اجيب 
ايمان..لا فيصل حياتي عشاني انا جيب
مرام..خالد تكفي خلاص روحوا جيبوا
خالد..اثر عمه مرام هنا
مرام..اجل ليه تضن ان المكان منور
حمد..عشان ايمان موجوده
خالد......اوووووووووووووووووه احلا يا امووووون
فيصل..وش عنده الاخو يتغزل والعالم موجوده
حمد..انا ما اتغزلت انا قلت الحقيقه صح يا ايمان
ايمان وهي مره مفتشله وراح اسلوب المزح اللي عندها..تسلم يا ولد العم
ساره..لا ايمان غرقت بثيابها شوفوها مو عارفه تجاوب
خالد...اقول مرام اخوك سعود ليه ما جا اليوم
مرام..معزوم عند واحد من ربعه
خالد..طيب اتصلي فيه خليه يجي ينام معنا
مرام..والله رقمه ومعك فافضل انك انت اللي تتصل فيه
خالد..اوكي..ويكلم سعود..مساء الخيراستاز سعود(بصوت حرمه)
سعود..مسا النور انسه خالد
خالد..وجع يوجعك شلون عرفتني
سعود.. وهل يخفى القمر
خالد..اقول لا تقلبها دعايه رفايللو انت وين
سعود..مع ولد عمي
خالد..مطول معه
سعود..لا ليه
خالد..لا بس الشباب مجتمعين اليوم وقالبينهاsleep party
سعود,,والله انكم حركات ومن فيه
خالد..فيه حمد وفيصل والبنات
سعود :..اوكي نص ساعه بالكثير وانا عندكم
وسكر السماعه..خلاص سعود بيجي معنا قوموا شباب نجيب خرابيط وكم فلم من الاستراحه
ساره..الله لا يحرمنا منك يا اغلى عم
خالد...على بالك تبي تلعبين على عشان اكثر
ساره..لا والله بس عشان بتجيب فلم من زمان ما شفت افلام
حمد...ولا يهمك عاد الاستراحه مليانه افلام روووووعه بس ترا بنجيب مرعب
الكل..تمام
ويطلعون الشباب ويقومون البنات يحضرون كم شغله لزوم السهره


***********************


البنات راحوا لغرفه خالد ياخذون الفيديو ويرتبون مكان نومهم 
ساره..اوووووووووووه نسيت جوالي تحت وانا انتضر وحده بتتصل 
ايمان ..اوكي انزلي الشباب لحد الحين ما جو وانا قلت لفيصل اذا وصلتو اتصلوا فيني
ساره ..طيب انا بنزل ادور عليه وانتم دقوا عشان اسمعه
ويدق جوالها اغنيه اعذار لحمد العامري..ليتني عرفتك باول العمر بدري وشبعت عيني بالنظر من محياك
ويدخل سعود يدور على خاله ويغني نفس الاغنيه
ويتصادمون وعيونهم متعلقه ببعض
سعود..اسف بس بغيت اسال وين خالي خالد دورت عليه بالملحق ما لقيته
ساره بتعجب..انت سعود
سعود..ايه ليه انتي منو؟؟
ساره..مو مهم تعرف وعمي خالد راح هو والعيال للبقاله يجيبون خرابيط لزوم السهره
سعود..اوكي ناديلي مرام وعلى فكره تراني امووووت على هالاغنيه 
ساره...طيب والمطلوب ؟؟مرام ابناديها لك تبي شئ ثاني 
سعود..لا بس انتبهي على عمرك
ساره...ههههههههه لا تصدق اني من البنات اللي تعرفهم لا انا بنت متربيه
سعود...وانا ما كان قصدي شئ انتي اللي فهمتيني غلط
ساره..اهااا طيب ما تلاحظ اني زودتها شوي
وتروح ساره عند البنات وهي تلوم نفسها ليه طولت بالكلام مع سعود
ايمان..هييييييييييه ساره انتبهي على عمرك وصلتي الجدار من كثر سرحانك
ساره..ها لا بس مرام سعود تحت يبيك
مرام..اها ...قولي كذا من الاول اثرك داخله جو مع اخوي
ساره.اقول لا يكثر وروحي لاخوك لا يشتب تحت
وتنزل مرام وتلقا سعود منسدح على الكنب وسرحان على الاخر
مرام..هوووووووووو يالعم وين رحت
سعود..اقوووول مروم من البنت اللي كانت تحت وقالت لك اني ابيك
مرام...ليه؟؟يهمك من تكون؟؟
سعوود..تكفين مرام منهي
مرام...وليه ما سالتها؟؟
سعود..سالتها وقالت مو مهم وانها مو من البنات اللي اعرفهم ومن هالكلام
مرام..هههههههه والله انها خطيره وعرفت تجيب راسك
سعود بترجي..لا عاد مرام تكفين منهي
مرام..وحتى لو قلتلك وش يتستفيد؟؟ لانها ما تصلح لك
سعود ..لا مو ايمان ولا غاده لاني اذكرهم وانا صغير وما اتوقع انهم تغيرو هذي يا ساره ولا عبير
مرام..لا هذي ساره بنت عمي ناصر
سعود..والله انها احلوت كثير 
مرام..لا يكون منزلني تسالني منهي
سعود..وبغيتك تونسيني لما يجون العيال
مرام..عاد انت تستانس وانا اضيع حركات البنات اقوول باي لا تنسى اذا جو الشباب نادونا
سعود..اوكي 
وتروح مرام للبنات ويجلس سعود يتفرج على التلفزيون وبعد نص ساعه
خالد:الشرهه مو عليكم الشرهه على اللي قلت لكم تعالوا معي
حمد..خلاص قلنالك توبه
خالد ..طيب اوص شوفوا ولد عمتكم وين هو فيه
حمد؟؟شكل الاخ سرحاااااااااااان
ويروح فيصل ويجلس قدام سعود وهو ياشر بيدينه..هيه يالعم وير ار يو
سعود..هاه نعم قاعد اشوف التلفزيون
حمد..ايه واضح قاعد تشوف قناه مسكره
ويتنبه سعود للتلفزيون اللي ما درا عنه..هههههههههه لو تدرون قاعد افكر بايش
حمد..ووش تفكر فيه يا حضره الاستاذ
سعود..هاه لا بس افكر من متى ما جيت هنا
حمد..الله من كبر الارانب"يعني يا كبر الكذبه"
الكل..هههههههههههه
خالد..اقوول ترانا كذا نضيع الوقت علينا وحنا متاكدين ان سعود ما راح يقول لنا وش كان يفكر فيه
سعود..كيفكم انا قلت لكم ولا تصدقون
فيصل..محنا مصدقين روح يا خالد ناد البنات خل يحضرون كل شئ
حمد..لا حنا بحضر كل شئ هم بس يجون ويجلسون
سعود..والله ان البنات سنعات وانتم ما تدرون
خالد..وليه؟؟
سعود..شوفوا شابكين الفيديو ومجهزين الكاسات والصحون على الطاوله ومرام تقول اذا جيتو اتصلوا فيهم هم بغرفه امي
فيصل ..شفت طول عمري اقوله ولا احد حااس فيني
حمد..لا انت تقصد احد محدد
فيصل ..محدد ولا مو محدد نفس الشئ 
خالد..اقوول لا تتهاوشون وانا موجود لا تنسون اني اكبر منكم
فيصل..احلف 5 ايام صرت اكبر مننا 
خالد..مو يقولون اكبر منك بيوم اعلم منك بسنه
سعود..صح لسانك خالي
حمد..اقول اسكت لا اضربك واطيرك لجده
سعود..لا الله يخليك الا جده ما اقوا بناتهم
خالد.ايا الخبيث ما همك الا بناتهم بس خلوني انادي البنات يوسعون صدورنا بسوالف تفتح النفس
فيصل..ايه تكفى بسرعه لاتتاخر خلنا نبدا
خالد..اوكي دخلوا الفلم وجهزوا كل شئ عشان يجون البنات ونبدا على طول
سعود.زووشلون بتجلسون؟؟
خالد..كالعاده الشباب قدام والبنات ورا عشان محد يشوف (قالها وهو يناظر فيصل)
سعود.ههههههههههههههههه تدرون اخر مره نمت كنت ما اتغطى عن احد وكنت انا وساره نجيب الاغراض ونوديهم بين البنات والعيال
حمد..ههههه اللي يسمعك يقول هالكلام صار له 20 سنه تراه قبل 4 سنين
سعود..ايه وكان عمري 14 وكنت ويني عند روحي مسوي فيها رجال وانتم تحطمون
فيصل..لو تدري اني ودي اصير مكانك
حمد.عشان اقص رقبتك
ويجون البنات ويجلسون كما هو متفق البنات ورا والشباب قدام وتبدا السهره

**************************


ويقعدون يتفرجون على الفلم وفيه ناس عقولهم مع شئ ثاني ويوقف فيصل الشريط بعد ساعه..لقد حان الان موعد الاستراحه حسب التوقيت
المحلي لمدينه الرياض لمده 10 دقائق ومن ثم نستانف الفلم فعلى من يود قضاء حاجياته يروووح بسررعه
ساره..الله يرج بليسك كنك حاس فيني
حمد..لا والله هو اللي ما يتحمل ساعه بدون ما يتحرك
فيصل..لان في الحركه بركه
ويوقمون كلهم ما عدا غاده وايمان وفيصل
فيصل..ايمان روحي جيبي كاس مويه
ايمان..ليه ما عندك رجلين
فيصل..اقوول بلا بزارين وروحي جيبي بسرعه والله عطشان
غاده..خلاص انا اجيب اصلا عطشانه بس عجزانه اقووم
فيصل..لا ايمان قومي جيبي كاستين مييه من دياتك الحلوين
غاده..لا من جد انا ابي اتحرك
ايمان..يالهبلا هو يبي يجلس معاك
فيصل..عليك نووور يالشاطره دامك فاهمه روحي بسرعه
ايمان..تربيتك افهمها عالطاير(وتناظر غاده) ولا عندك مانع
غاده ووجههاصار الوان الطيف..لا اللي يريحك
فيصل ..مال دخل براحه ايمان المهم راحتك وراحتي وانا ما ارتاح الا اذا صرتي لي
ايمان..بدري عليك ياعم تعالي معي غاده
ويمسك فيصل يد غاده..غاده ما راح تروح اي مكان راح تجلس معاي
وبهالوقت يدخل خالد وهو يضحك على سعودويوقف عن الضحك لما شاف فيصل ماسك يد غاده
خالد وهو معصب ..وين حنا يا فيصل عطيناك وجه مو عاد تزودها
فيصل.. والله مو قصدي
خالد..قصدك ولا مو قصدك اترك يد البنت قبل لا يجي احد ويوديك في ستين داهيه
ويترك فيصل يد غاده اللي راحت ركض للمطبخ وسط استغراب الجميع وتلحقها ايمان
ايمان..غاده شفيك زعلتي ترى والله ما يستاهل تزعلين من خالد لان الكلام اللي قاله صح واللي بشوفك انتي وفيصل ما يفكر بغير كذا بس 
احمدي ربك خالد ولا حمد
غاده وهي تبكي..انا ماهمني اللي قاله خالد انا اللي ضايقني حركه فيصل لهالدرجه شايفني بايعه عمري اليوم يدي بكره ايش
ايمان ..غاده هو مسك يدك وهو مو قاصد بس يبي يقهرني وبعدين شفيها مو بيتزوجك
غاده..بس انا للحين حرام عليه ومحد يضمن عمره 
ايمان ..الله لا يقوله غاده وربي فيصل شاريك بالدنيا ومو هو لحاله حتى حنا من وين لنا مرت اخو حبوبه وعارفينها حتى امي دايم تحن على
راسه روح اخطبها بس هو يقول لما تتخرج لانه عرف مني انك ما راح تتزوجين الا بعد ما تتخرجين من الكليه
غاده,,ايمان انا رفضت الجميع لاني عارفه سعادتي وين ومع مين وقلت يمكن لما يشوف الخطاب كثروا يخطبني بس للاسف شكله يسوي
هالحركات عشان يسوي جو
ايمان.بس شفتيه شقال لجدتي قالها العروس تعرفينها
غاده..وليه جدتي ما تعرف بنات غيري؟؟
ايمان..والله ان الكلام معك ما منه فايده اروح اشوف الفلم احسن لي تلقينهم بدو فيه
....ويروحون الصاله.....
ايمان..يا ولد تغطوا برجع مكاني
حمد..واحد ماسكك
ايمان,,لو على كان مريت بس معي غاده
حمد..لا اجل بنغمض وبسرعه اجلسوا
ويدخلون البنات ركض
خالد..وين كنتوا
ايمان..بالمطبخ نشرب مويه..اووووه اسفه فيصل ما جبت لك معي 
فيصل..وش تجيبين؟؟
ايما..مويه ما طلبت
فيصل..لا خلاص ما ابي شئ
ساره..اقول انتم مطولين على بال ما تكملون الفلم؟؟
مرام..ايوالله ترانا متحمسين
سعود..اوكي عدنا
عبير..مصدق spaes toon
الكل ..ههههههههههههههههههههههه
بعد الفلم والحوسه كانت غاده بعالم ثاني تفكر بكلام ايمان وبحركه فيصل وتطالع بفيصل وتقول بقلبها"والله اني احبه بس ما احب انصدم 
والقاه يلعب بمشاعري .بس هو ولد عمي ويبي لي الخير..بس لو هو صادق كان تقدم لي اليوم وهو عارف ردي ورد اهلي"
((للمعلوميه فيصل كان قايل لابوه يفتح الموضوع مع عمه ويفتحونه بشل عام قدام الكل بس شكل الشيبان خرفوا))

*********************************

سعود.اقسم بالله اني ما اكذب
مرام .احلف انت بس 
خالد..لا حرام ما دام صوتك حلوو لازم تغنين لنا 
مرام..وليه هي الدنيا سايبه اغني لكم على الماشي
حمد..لا مراموه اذا كان صوتك حلو بنعطيك فلوس
ايمان..خلوها عنكم اللي صوته رووعه فيصل
حمد..اشتغلت الغيره
ايمان..على وشو اغار والله صوته حلو خصوصا اذا غنى اغنيه حزينه
حمد..بس حنا نبي نفرفش ما نبغى نصيح
فيصل..ومن قالكم ان ابغني
خالد..لا والله مع الشباب ما تسكت وهنا تستحي
فيصل..المساله مواستحي وما استحي بس مالي خلق مو وقته
ايمان..الا وقته ونص اثبت جدارتك ياا فيصل قدام الجميع"وايمان كانت تقصد لنو جته الفرصه اللي يعتذر فيها لغاده"
الكل..يالله فيصل فيصل اووه اوووه
ويغني اغنيه عبد الله رويشد ونوال اعذريني ويوصل لمقطع"حني يالقلب الكبير انا هجرك ما اقدره الخطا مني صغير والعفو بالمقدره"
وسلامتكم
حمد..عاشو عاشو..يسلم راسك صراحه اغنيه فنانه
ساره..والله ما كنت متوقعه صوتك حلو لهالدرجه يا حظ اللي بتاخذك..بس جد جد من تقصد بالاغنيه
فيصل..ما اقصد حد طلعت على بالي وغنيتها
مرام..ايه واضح كل هالاحساس وطلعت كذا ليه هي غاده زعلانه
خالد وهو يحاول يرقع السالفه..الله من السخافه اللي فيك انتي واياها هذا يا ماما فيصل اذ قام يغني يعطي الاغنيه احساس كانه عايشه
"عاش مصرف"
اما غاده لا احد يسال عن حالتها حست انها مخنوقه وشوي وتصيح لهالدرجه انا اثرت على فيصل وخليته يندم
وفيصل راح لعالمه الخاص وهو يدعي ربه ان غاده تكون فهمت قصده وما مشت عليها اللعبه مثل الباقين

****************************************

خالد ..شرايكم نلعب
ساره..نلعب ايش
خالد..اللي اقول بيت شعر او اغنيه واللي بعدي يقول شئ جديد من اخر حرف البيت الاول
الكل ..ok
خالد..طيب انا ببدى
من أول ما رجعت من السفر ما شفت لك بينه ؟
وأنا اللي كنت أحسبك قبل أدوس أرض المطار 00تجين 
تكونين انتي أول شخص عيني تحتضن عينه 
وكنت أتخيلك من زود فرحة رجعتي 00تبكين 
وأشوف بدمعتك حكيك 00وأعرفه قبل تحكينه 

"حامد زيد"
ساره..صح لسانك حرف الهاء مو
خالد..صح بدنك ايه
ساره..هل رأى الحب سكارى**سكارى مثلنا
واحمدوا ربكم انه طلع مني شئ بهالسرعه
سعود..طيب يالسكرانه يقول:
اخذيني الياعجبتك بس رديني 
وان ما عجبتك خلاص اخذيني ما ابيني
"سعد علوش"
حمد: وع من المقروده اللي بتاخذك دوري حرف الياء وينك ياحرف الياء
ياللي تطالع وكنك ما تطالعني 
نظرتك ذي حبيبي لا تكررها
صحيح شاطر لكن صعب تخدعني
انا على الطاير افهمها واطيرها
ايمان:تسلم خالد المريخي
حمد: اكرم عنه
ايمان:طيب لااسفين ماي تورن حرف الالف
اجيك يسلم راسك وشلون ما اجيك 
وياك انا بالذات صعب اتغلى
والله مدري من الغلا وين اوديك
تسوى عيوني ولا بعد يمكن اغلى



ويكملون السهره الى الساعه8ونص الصبح 


****************

طبعا لا تسالون عن حاله الجده لما جت تصحيهم لصلاه الجمعه
الجده:خالد..فيصل..حمد..سعود قوموا انبح صوتي وانا اصحيكم ترا والله لا اجيب مويه بارده واكبها عليكم
فيصل..لا الا الموويه عاد جدتي ما تلعب
ويقومون كلهم ما عدا سعود اللي لسوء حظه كان نومه مررررره ثقيل
سعود:وجع ان شاء الله من اللي كب الماء
الجده: يوجعك لي ساعه وانا اصحيك كلن قام وراح للمسجد وانت للحين نايم بسرعه قم قبل لا يقيم
ويقوم سعود ويتاسف لجدته ويتوضا على السريع ويروح للمسجد


*************************


بعد الصلاه البنات حضروا الفطور بعد اصرار من الجده


في المطبخ
عبير :والله حرام عليها جدتي ليه ما تخلينا ننام
ساره: الحمدي ربك انها سمحت لنا ننام ببيتها وبعدين انتي وجودك وعدمك واحد فلو رحتي تنامين ما ضعنا
عبير:عناد فيك ما راح اروح وبقعد على قلبك
ساره باستهزاء:لا تكفين روحي ..خلاص خوذي الصينيه ووديها للصاله قبل لا تجي جدتي
عبير:لو تموتين
ساره:اقول بلا خرابيط بنات متوسط بسرعه قلت لك
عبير..ليه يا ماما اهلي جايبيني خدامه لك
ساره :لا حنا لازم نساعد جدتي ولا ما عندك استعداد
عبير:لا ما عندي وبرح انام لانك ازعجتيني
ساره:ابركها من ساعه ساعه فرقاك
ايمان:طيب خلاص اوووص تراكم اقلقتونا والله ما ادري كم حطيت من فنجال قهوه لكن الشرهه مو عليكم الشرهه علي اللي مخليتكم تجلسون
معناوعبير اذا فيك نووم روحي نامي وريحينا
عبير:بروح بس لا علشانك ولاعلشانها برووح لاني دايخه"تشاااو"
وترووح عبير تنام وتروح ساره ترتب الصاله عقي حوستهم امس
مراام:والله اختك غريبه وراعيه هواش ولا ساره سولفت منا كلنا ولا تهاوشت مع احد ويوم جت على اختك انقلبت الدنيا
ايمان:والله ما ادري وش فيها هاليومين بس كله من ابووي دايم يقولها شوفي ساره..سوي زي ساره..صيري زي ساره حتى بالمدرسه
لما يعرفون انها بنت عم ساره يتعرفون عليها ويخلونها قريبه منهم حتى المدرسات يعاملونها معامله غير لانها بنت عم ساره وهي ما تحب 
فكره انها تكون تحت ظل احد
غاده:اكيد ما فيه احد يحب انه يكون تابع لاحد من ما كان بس هذا مو سبب انها تكره ساره وتفتعل المشاكل بس لانها محبوبه وكلن يعرفها
مرام:خلاص اووص ساره جت قفلوا السالفه


*************************


في مجلس الرجال بعد صلاه الجمعه
فيصل:يبه كلمت عمي ناصر بموضوعي
ابو سلطان:اي موضوع
فيصل:يبه تكفا هذا موضوع ينسي
ابو سلطان عرف الالفه بس حب يستهبل شوي:اي سالفه يا وليدي تراي صاير انسى بسرعه
فيصل:لا به والله انت صاير تقهر يا خي خذ لك حبوب تقوي الذاكره شوي وتنسى اسمك
ابو سلطان :لا يا ولدي عرفت السالفه وكلمت عمك فيهابس انتم طلعتوا فكره النومه تحملوا ما جاكم
فيصل وشوي ويطير من الوناسه:يعني انت كلمت عمي
ابو سلطان :ايه بس لا تنسى ان البنت ما عرفنا ردها ويمكن حاطه في بالها واحد
فيصل:لا من هالناحيه تطمن
ابو سلطان :وليه انت قلت شئ
فيصل:لا يبه بس انا عارف اخلاق بنت عمي ومو معقوله انها حاطه في بالها احد
ابو سلطان :اشوا حسبت


*********************************


الجمعه بليل ببيت ابو حمد
العايله مجتمعه يتفرجون على التلفزيون
ناصر:غاده تعالي ابيك بكلمه راس
غاده:سم يبه بس شوي اكلم حمد واجيك
ناصر:طيب انتظرك بالمكتب
حمد لغاده:شكل ابوي يبيك بموضوع ضروري كالعاده رجال
غاده وهي تتمنى انه يصير اللي في بالها:والله علمي علمك اروح اعرف وش السالفه ورجعالك"بلهجه مصريه"
في مكتب ابو حمد
"مكتب تحس انك لحظه دخوله كانك تدخل عالم اخر كان الاثاث يغلب عليه اللون البني وفيه تحف غريبه بس معطيه المكتب نوع من الرزه"
تطق غاده الباب
ناصر:اتفضل
غاده:دام فضلك يبه خير يبه بغيت مني شئ
ناصر:خير ان شاء الله بس وش فيك خايفه قربي ما راح اكلك
غاده:لا يبه مو قصدي
ناصر:غاده بنتي انتي عارفه وش ابي منك وما راح اقولك المقدمه وبجيبلك الموضوع من الاخر
غاده:خير يبه والله خوفتني
ناصر:قلتلك خير متقدم لك واحد بس هذا غير عن اللي قبله واحد عارفه وعارف اخلاقه
غاده:يبه يعني ما تناديني الا اذا كان عندك عريس وانت عارف ردي
ناصر: طيب ما ودك تعرفين منهو
غاده:منو يعني ولد واحد من التجار الكبار كالعاده والله يبه ما ابي اعرس توني صغيره
ناصر:حتى لو كان اللي متقدم لك هو فيصل ولد عمك عبد العزيز



×× 


(هو قالها فيصل يبه مابي الا هي &&& هي ردته ولا ماردته هذا سواها )
(وفي جامعة غاده صارت الضي &&& ابدت قصة غلا وحب كلن فداها )


الجزء الرابع


ناصر:قلتلك خير متقدم لك واحد بس هذا غير عن اللي قبله واحد عارفه وعارف اخلاقه
غاده:يبه يعني ما تناديني الا اذا كان عندك عريس وانت عارف ردي
ناصر: طيب ما ودك تعرفين منهو
غاده:منو يعني ولد واحد من التجار الكبار كالعاده والله يبه ما ابي اعرس توني صغيره
ناصر:حتى لو كان اللي متقدم لك هو فيصل ولد عمك عبد العزيز
غاده:.............
ناصر:شفيك سكتي"وهو يبي يشوف رده فعلها"خلاص انا من الاول قايل لامك اننا بنرده بس بغيت اقولك عشان بعدين ما تقولين ليه ما قلتولي
غاده ووجهها بدى يتغير لونه:يبه بس انا ما عطيتك ردي
ناصر :بس انتي قلتي انك توك على العرس
غاده وعلى وجهها علامات خيبه الامل:اللي تشوفه يبه
ناصر ما من الضحك على بنته:يا بنت الناس قولي ابيه لا توجعين روسنا ومسويه عاقله والله انك تبين الولد بس ما ودك تعترفين ليه ما ادري
غاده:يبه انا ما قلت ما ابي فيصل انت اللي قلت بتردهم
ناصر:لاني ابي اشوف رده فعلك
غاده:وعرفت وشي الحين
ناصر:ايه انك ما تقدرين تعيشين بدون الولد بس تتغلين يا بنت انبسطي الحين ادق على عمك واقوله
غاده:لا يبه بعدين يقول ما صدقت خبر
ناصر:اول شئ هذا عمك وما راح يقول هالكلام بعدين هو مكلمني امس ونمتي عند جدتك وخربتي على المفاجئه
يتصل ابو حمد على اخوه ويقوله كل اللي دار بينه وبين بنته ويتفقون يهبلون بفيصل
كانت الساعه تشير الى11 ونص موعد نومه ابو فيصل بس اجلها عشان يلعب على فيصل لانه خاف ياجلها ويكون عرف بالسالفه من حمد او 
خالد
ابو سلطان:فيصل تعال يا ولد جنبي
فيصل:سم يبه
ابو سلطان:والله ما ادري وش اقولك بس عمك اتصل قبل شوي
فيصل وهو ضامن موافقه غاده وبابتسامه :ايـــــــه
ابو سلطان وشوي ويخرب السالفه:وليه مبتسم احد قايلك شئ
فيصل: وليه يبه ما ابتسم يبه تكفى وش قالك عمي لا تعيشني بخوف والله احس اني بموووت
ابو سلطان:بس لازم تعرف ان الزواج قسمه ونصيب وان.....
فيصل:خلاص يبه لا تكمل"ويوقف"تكفى خلاص فهمت لا تكمل
ويطلع من البيت وهو يقول بقلبه ليه ما قالت لي لا من الاول مو تعيشني على امل كاذب


*********************


نروح لامل وسلطان ونشوف وش عندهم سوالف

عزوز:لابابا ما ودي انام
رهف:احثن يا عذوذوه عثان انت تلوح للمدلثه لاذم تنام"الترجمه:احسن يا عزوزوه عشان انت تروح للمدرسه لازم تنام"
امل:وانتي بعد تنامين عشان الصبح تشوفين بوبا
رهف:ايه بث ما الوح للمدلثه ذيهم"ايه بس ما اروح للمدرسه زيهم"
ريم:احسن عشان حنا كبار وانتي لسى صغيره
سلطان:اقوول كلكم روحوا ناموا تراكم صدعتوا راسي بعد للخمسه وان شفت واحد عندنا بالغرفه يا ويله1.2.3.4.5
ولقى العيال ما طلعوا
سلطان:انا وش قلت
العيال:نسينا
سلطان:مسرع ما نسيتوا انا الشايب ما انسى كثركم يالله بعد مره ثانيه ويا ويلكم اشوفكم1.2.3.4.5
وراحوا العيال عشان ينامون ويستعد الكل لبدء يوم جديد


*****************************


نرجع لفيصل ونشوف رده فعله
ابو سلطان:فيصل استنى لا تطلع
فيصل:خلني يبه بروح اغير جو احسي مخنوق
ابو سلطان:يا ولدي اللي خلقها خلق غيرها
فيصل: بس قلبي اختارها وما يبي غيرها
ابو سلطان:وان شاء الله ما يتاخذ غيرها
فيصل :شقصدك يبه مو تو تقول انها رفضت
ابو سلطان:لا وافقت مبروووك يا عريس
فيصل والدنيا مو سايعته من الوناسه:لامن جد يبه لا تلعب باعصابي
ابو سلطان:والله انها وافقت والخميس نطلبها رسمي
فيصل:وانا وش يصبرني للخميس
ابو سلطان:اللي خلاك تصبر العمر كله بيخليك تصبر اسبوع
فيصل:الله يصبرنا
"الله يتمم عليك يا فيصل وتتهنى بغاده العمر كله"
انتشر الخبر بين العايله والكل يحضر ليوم الخميس بس الثنائي كان شعورهم لا يمكن ان اوصفه هو سعاده او خوف او ترقب للمستقبل


****************************


يوم الاثنين في الجامعه
ايمان:صباح الخير يا احلى عرووووووس
غاده:تونا على هالكلمه
ايمان:اقوول لا يسمعك فيصل هو ما يرضى احد يناديه الا بيا عريس
غاده:اجل قوليلي يا عروس بس مو قداام العالم تفضحيننا
ايمان:اوكي هذي شعاع جت بروح عندي محاضره وبرجع
غاده:اوكي اصلا المحاظره الجايه الساعه2
ايمان:وانا ساعه وبطلع منها وبجيك
غاده:تمام
وتجي شعاع "شعاع صديقه ايمان الروح بالروح من ايام الثنوي وكل العايلتين يعرفون بعض"
شعاع:السلام عليكم طب اس ااس
ايمان وغاده:وعليكم السلام
شعاع :ازيك يا عرووس
غاده: مسرع ما عرفتي
شعاع: وايمان تعرف تغبي شئ لو يحصل لهم فيصل يكلمني من شد ما هم مستانسين انك وافقتي
غاده:عشان امووتك
ايمان:الله الله على الغيره لو اقوول لفيصل كان تجيه سكته
غاده: بسم الله عليه بعدوينه ان شاء الله
شعاع:الله البنت طلعت تحب ولا علمتنا
غاده:مو بيصير زوجي لازم اخاف عليه
ايمان:بيصير اما الحين يا ويلك تقولين شئ
غاده:يسّلم
ويدق جوال غاده
غاده :هلا بنظر هلا باللي يتغلون
....:هلا فيك انتي وين
غاده:انا بالكفيتيريا شرايك تجيني
..:اوكي ثواني واجيك
غاده:OK IM WEATING U
وتسكر السماعه وايمان وشعاع يناظرونها باستغراب
غاده:شفيكم بسم الله الرحمن الرحيم
ايمان:لا بس من كنتي تكلمين وتقولين له تعال؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟
غاده:الله ياخذ بليسكم هذي الجوهره
ايمان:الله ياخذك على بالي رجال
غاده:وياخذك معي وبعدين انتي تعرفين انتي اكره هالحركات
ايمان:والله لو يسمعك فيصل تقولين هالكلام لاي احد يذبحك
غاده: اصلا اذا اخذته ما راح اقول هالكلام لغيره
شعاع:ياعيني يا عيني ايمانووووه ترى بنتاخر على المحاظره وعاد الدكتورا ما تقصر تطردنا طرده كلاب
ايماان:لا الله يخليك محنا ناقصين باااااي
غاده:باااااااااااااااااااااااااااااااااااااااااااي
ويروحون البنات ويخلون غاده تذاكر لانو عندها كويز الساعه2
الجوهره:بووووووووووووه
غاده:عما يعميك هبلتي فيني
الجوهره:وتهون عليك جوجو
غاده:ايه تهون
الجوهره:اوريك هذا وانا جايبه لك سوربرايز انما ايه رووووووووووعه
غاده: تكفين مال خلق لسوربرايزاتك خليني اذاكر ترى ما ذاكرت ولا حرف
الجوهره: وانا جايتك عشان كذا الدكتوره طلعت وبتاجل الكوز لانو عندها ظرف
غاده وهي ترمي الكتاب على الطاوله:اوه ريحتيني لان بالي مشغول اصلا وما لي خلق شئ ثاني يعكر مزاجي
الجوهره:شفيك غاده فضفضي لي 
غاده:لابس فيه سالفه واذا صارت قلت لك
الجوهره:اوكي متى ما بغيتيني انا موجوده
غاده:طيب بس قومي نتمشى ولا تقلبينها جد
"للمعلوميه الجوهره تعرفت على غاده بالجامعه بس الثنتين ارتاحو لبعض وكانهم يعرفون بعض من زماان لانهم نفس الشخصيه"
الساعه12
ايمان:قومي ندور على غاده قايله لها بنجيها بعد المحاظره
شعاع:طيب بس اجيب لي فطور من الكفيتيريا 
ايمان:يا حبك لبطنك اذا رحنا افطرنا سوا
شعاع:مشينا
ويتقابلون البنات ويجلشون فطوور وسوالف
يرن جوال ايمان
ايمان:هلا والله بمعرسنا
فيصل:طيب تراك فضحتينا جامعتكم كلها عرفت ان اخوك بيعرس
ايمان:ووش فيها مادام العروس جنبي
فيصل:ليه هي عندك
ايمان:ايه تبي تكلمها
وغاده تاشر بيدينها لا ما راح اكلمه
ايمان:تقول لا
فيصل:تكفييييييييييييين ووالله اطلعك للي تبين لحالنا
ايمان:بس اخاف ناس يغاروون
فيصل:فديت قلب اللي يغارون 
ايمان:خلاص والله كسرت خاطري خذها
وتعطيها السماعه بالغصب
غاده وبكل نعومه وحياء:الوو
فيصل بقلبه آآآآآآآآه:.........
وتعطي غاده الجوال لــايمان تقول ما فيه احد
ايمان:الو الو
فيصل بعصبيه:وش جابك عطيني غاده
ايمان:طيب طيب لا تنفخ اووف
غاده:نعم
فيصل:نعم الله عليك كيفك
غاده:تمام الحمد لله
فيصل:ذاكرتي للامتحان
غاده:وليه ايمان قالت لك
فيصل:وليه هي تعرف تسكت اصلا
غاده:لا ما ذاكرت
فيصل::ولييييييييييييييه
غاده:لانهم اجلووه
فيصل:احسن عشان ترتاحين
غاده:فيصل تامر بشئ
فيصل بخيبه امل:وليه مليتي مني
غاده:لا ما مليت بس والله البنات عيونهم بتطلع من كثر ما هم مبحلقين فيني
فيصل:هههههههه خلاص قومي
غاده:وين اروح
فيصل:تعالي برا انا عند الباب 
غاده:فيصل وين حنا عايشين لا تنسا انو للحين ما يجوز لك تكلمني
فيصل:يعني لازم تذكريني طيب شخبارك تجهزتي للخميس
غاده حبت تطفر فيصل:وليه انتو بتكلمون ابوي وبس انا وش دخلني
فيصل:بطلب اني اشوفك
غاده:شوفه قبل العرس ما في
فيصل:يعني تحدي
غاده:المساله مو مساله تحدي بس بعد الزواج احلى
فيصل:اللي تشوفينه ممكن تعطيني ايمان"زعل"
غاده بدلع:اوكي
فيصل بقلبه ..والله البنت بتموتني 
ايمان :نعم
فيصل: سبحان من خلق وفرق
ايمان:وليه يا بابا
فيصل: فرق الدلع اقوول اطلعي انتي وغاده انتظركم برا
ايمان:اخاف ما ترضى
فيصل: انتي وشطارتك اذا طلعتي وهي مو معك بمشي واخليك
ايمان"احااول "سكرت "غاده ترجعين معي للبيت
غاده:لا برجع مع السواق
ايمان:بس سواقكم بيجي متاخر
غاده:اكلم ابووي واشوف
وتدق على ابوها اللي رفض انها تركب مع فيصل واقنعته غاده بحجه ان السواق مع امها وفيصل عند الباب وقات له يخبر حمد لا يسوي لها 
ساالفه
غاده:اوكي بروح معكم بس ما رااح اكلمه
ايمان:اها نشوف


**********************


ويركبون السياره وفيصل بيطير من الوناسه
البنات:السلام عليكم
فيصل:وعليكم السلام
ايمان:هيييييييييييه شوف قدام الطري قدام مو ورا
فيصل:بس قلبي ورا
ايمان:لا حول ولا قوه الا بالله شوف اذا بتقعد تغازل بنزل وارجع مع ليموزين
فيصل:يكوون احسن
غاده:لا ايمان تكفين
فيصل:وليه ترا انا ما اكل
غاده:لا بس 
فيصل:خلاص زعلت
غاده:طيب وش اللي يخليك ترضى
فيصل:اشوفك يوم الخميس
غاده:يكون خير
عرف فيصل انها موافقه بس بتغيضه شوي
ويشغل اغنيه بحبك واداري لمادلين مطروهو يغني معها 
بحبك واداري ليلي ونهاري عملت لقلبي ايه
صوتك ناداني نسيت زماني اعمل بحبك ايه
عينيك حبايبي جرحت لي قلبي ورموش عينيك تداويه
ايمان:ياعيني على الرومانسيه
فيصل:شرايك غاده
غاده:في ايش
فيصل:في الاغنيه
غاده:الاغنيه حلوه بس اللي غني معها احلى
فيصل:تسلمين يا قلبي ممكن طلب
غاده:امر
فيصل:ما يامر عليك ظالم بس قولي لي احبك
ايمان: بدري عليك يا بابا
فيصل:وانتي وش دخلك
ايمان:دخلني الباب
غاده:تسمعها لما يجي وقتها
فيصل:طيب اطلب طلب ثاني
ايمان: تراك زودتها
غاده:امر
فيصل:ابي الخميس تكون ملكتنا
غاده:بس انا ما جهزت لشي
فيصل:تكون ملكه مصغره العايله بس 
غاده:اللي يريحك
فيصل:انا لو علي سويت العرس اليوم
غاده:اوووف وانا وشلون اتجهز
فيصل:عادي ابيك بعيوبك ابيك بحلوك بمرك ابيك
ايمان:طيب انا ابي ايس كريم
فيصل:غاده تبين
غاده:اذا ما يكلف عليك
فيصل:ما دامك انتي اللي تبينه عسل على قلبي
غاده:يسلم قلبك
ايمان:لعنبو دارك الحين انا اللي ابي وصار عشان غاده
فيصل:يالهبلا اذا بجيب لها فاني باجيب لك
ويوقف عند باسكن روبنز"اعلان غير مدفوع القيمه"
فيصل:بجيب لكم على ذوقي
ايمان:لا انا ابي كوفي
فيصل :ااوكي وغاده
غاده:على ذوقك
ويجيب لايمان اللي تبي وجاب لغاده نكهته المفضله التوفي
فيصل:تفضلوا
غاده:تسلم باي نكهه
فيصل:توفي نكهتي المفضله
غاده:ههههههههه
فيصل:على ايش تضحكين ما قلت شئ يضحك
ايمان:لانها نكهتها المفضله بعد
فيصل:ادري
البنات:شلووون
فيصل:تذكرون لما كانت غاده باولى متوسط وانا وحمد بثالث ثانوي وكان اخر يوم اختبارات لكم وحبينا اننا نكون اول من عطاكم هديه النجاح
وقلتو تبون ايس كريم لانك حرانين وما تبون تكلفون علينا بشئ غالي ولما سالت غاده تحب اي نكهه قالت توفي ومن يومها وانا ما اكل غيرها
ايمان:يا عيني يا عيني
ويوصلون بيت غاده وتنادي ابوها لان فيصل طلب انه يشوفه
ابو حمد :حيا الله ولدي هذا وانت للحين ما تملكت على بنتي كل يوم عندي اجل اذا تملكت وش بتسوي
فيصل:بنام عندكم
ابو حمد:ههههههه امر يا ولدي غاده تقول انك تبيني
فيصل:ما يامر عليك عدو بس بطلبك طلب
ابو حمد:خير
فيصل:ابي الخميس تكون ملكه
ابو حمد:والله الشور شورك انت وغاده
فيصل:انا كلمتها وقالت اللي تشوفونه انت وابوي
ابو حمد:انا اعرف بنتي اذا قالت اللي تشوفونه يعني موافقه
فيصل:يعني الخميس الملكه
ابو حمد:ان شاء الله




×× 


(من هنا اعلن فيصل طلاقه &&& للعزوبـية وقرر زواجـه بغاده وشراها )
(وفي اخر الجزء شفنا علاقه &&& هل هي جديده ولا وحده تجدد سراها)


الجزء الخامس


الحفل لو ناس ..الحفل لو ناس..وانا حفلتي انتي

الخميس"اليوم المهم"
كانوا العالم بوادي وغاده بوادي ثاني امها طلبت منها ما تساعد بشئ وانها اذا احتاجت شئ بتقول لساره 
اوصف لكم الديكور شوي كان اللون الذهبي يغلب المكان والاثاث لونه على العنابي بذهبي وساره هي وايمان رتبوا المكان بمساعده غاده 
وفتحوا الصالتين على بعض بحيث ان المكان يتسع للمعازيم مع ان المعازيم كان عددهم قليل ما يوصل ال50 حرمه


بدت الحفله

ساره:ماما خالتي موضي متى بتجي
ام حمد:دقي عليها وشوفي
ساره:طيب ايمانوووه تعالي
ايمان:الله يقلع بليسك فشلتيني وش فيك
ساره:مين بيجي من خالاتك
ايمان:لا تخافين هاجر بتجي
ساره::امووووت على اللي فاهميني
وبهالوقت تدخل الخاله موضي وبناتها"تعريف بالخاله:موضي اصغر من مريم وعندها بندر 20 سنه وبدور18 ودانه16 وسيف7"
ساره:هلا والله باحلا خاله عندي
الخاله موضي:اهلين بالنصابه اصلا ما عندك خاله الا انا
الكل:ههههههههههههههههههههههههههههههههههههههههههههه ههههه
بدور:هلا باخت العروس
ساره:اهليين عقبالك
بدوور:آمييييييين
ايمان:ههههههههه مستعجله الاخت
بدور:اول ما اخلص دراسه بتزوج
ايمان:وليه الرجال جاهز
بدور:لا والله ليته بس بيجي
ايمان:شكلك بدور
بدور:وليه سيماهم في وجوههم وانتي مرام
ايمان:لا انا امونه المزيونه
مرام:كني سمعت احد يطريني
ايمان:ايه بدور تسال عنك
مرام:سالت عنها العافيه بس منهي بدوور
بدور :القمراللي جنبك
مرام:لا تقولين انتي بدور ام كشه
بدور:لا حول ولا قوه كل من قلت له انا بدور قال ام كشه حتى عيال خالتي ما يذكرون الا كشتي
مرام:بلا شوشتك مهبله بالحاره كلها منهي القمر اللي جنبك
بدور:حزروا فزروا
ايمان: ما اذكر ان لك خوات
بدور:ايه جايبينها من السوق الا عندي
مرام:الا الدلوعه وش اسمها..
دانه:دانه
مرام:هلا بدوين وش اخبارك
دانه:طيبه يالوحش
مرام:افا وحش مره وحده
دانه:لاني يوم انا صغيره كنت اخاف منك واتخبى عند امي لان بندروبدور يقولون انك تضربين الصغار
بدور:لاننا ما نبيك تجين معنا
ساره:خلصتوا تعارف ما ودكم تروحون للعروس
ايمان:الا خلونا نتبرك
الكل:ههههههههههههههههه
ويروحون البنات لغاده اللي قاعده تحط اللمسات الاخيره على شكلها وكانت هي اللي مسويه مكياجها وشعرها لان العزيمه مو كبيره وهي 
محترفه بالاشياء
كانت لابسه فستان بيج بذهبي ناعم مرررره وفالته شعرها وماسكه جهه بورد طبيعي لونه بيج والفستان موديله غريب طبقات وشئ طويل وشئ
قصيروكتوفه عريانه بس حاطه شال فيه شك نفس شك الفستان ومسويه ميكب رووعه اغلبه اسود بس عاملته بطريقه مو مبالغ فيها يعني لايق
على ملكه
ساره:طق طق طق
غاده:مين
ساره:الوحوش المفترسين
غاده:ادخلوا جابكم ربي
بدور :ليه الفستان طلع ضيق والسحاب عيا يتسكر
دانه:ليه تحسبين كل الناس زي حالاتك 
بدور:اسكتي بلاش فضايح
الكل:ههههههههههههههههههه
غاده:والله رايقين ابسالكم عن شكلي
ايمان:عسى بتطلعين كذا قدام اخوي
غاده بخوف:ايه..لا ابحط شال
ايمان:ههههههههه شفيك خفتي بقولك الله يرحم اخوي اذا شافك
ساره:الله يرحم الجميع
يطق حمد الباب
ساره :نعم وهي مطلعه راسها بس
حمد:فيه احد
ساره:لا بس فيه البنات
حمد:يا خف دمك تعالي خوذي خلي غاده توقع
ساره:وين
حمد:هنا وياشر لها على المكان
غاده بسم الله وتوقع
البنات:كلللولولولوللولولوللولولوييييييش
حمد :مبروووك غاده وعقبالكم يا بنات
البنات:آآآآآآآآآآآآآآآمين
ايمان:خلاص الحين انتي مرت فيصل رسمي
ساره:الله يعين يعنيالحين ما نشوفك كله بغرفتك تكلمين فيصل
مرام:خليها يجينا الدور
ساره:متى يا ربي
الكل:هههههههههههههههه
ام حمد:يالله بنات انزلو عشان غاده تنزل
غاده:يمه لازم انزل
ام حمد:ايه يمه اهلك يبون يشوفونك
وتنزف غاده على موسيقى هاديه 
مع زغاريد البنات ودعاء الامهات تجلس غاده على الكوشه تنتظر العريس


وبنفس الوقت عند الرجال


فيصل:حمد يا رجال متى ندخل
حمد:ومن قالك بتدخل
فيصل :حشا البنت صارت مرتي مالي دخل بدخل يعني ابدخل طلعوه لي ولا ابدخل عند الحريم واخذه
خالد:هههههههههههههه يا رجال اصبر انت مو اول ولا اخر واحد يملك
فيصل:بس انا غير
حمد:طيب يا جده رح للرجال ولا قالوالحريم خلو المعرس يدخل دخلناك


عند الحريم


الطق شغال عالوحده ونص والبنات كل وحده ترقص مره ويا ارض اتهدي ما عليكي قدي ويقومون الحريم يسلمون على غاده وتدخل رغد 
وتقول للحريم ان الرجال فاللي تتغطي تتغطي


ويدخل فيصل ومعه ابوه وعمه وخالد وحمدعلى نفس الموسيقى اللي انزفت عليها غاده
حمد:اخبار الاعصاب
فيصل:ابي اجلس احس انو صار لي ساعه امسي
خالد:اصبر ما بقى اللا شئ بسيط
ويجلس فيصل على الكرسي اللي جنب غاده وكان الكرسي برضو ذهبي بالكامل
ابو حمد:مبروك عليكم
المعاريس:الله يبارك فيك
الجده:واخيرا ربي فرحني بزواج 2 من احفادي
حمد:عقبالنا
الجده:والله اذا صادق من اليوم ادور لك
حمد:لا لا اذا بغيت اعرس قلت لكم
خالد لفيصل:مستانس
فيصل:موووووت
ويلبس فيصل غاده الشبكه والخاتم ويبوسها من جبهتها 
فيصل:مبرووووك يا احلى عروس
غاده وهي بتموت من الحيا على حركته:الله يبارك فيك
فيصل:فرحانه
غاده:ايه
فيصل:بس تاكدي انه مو قدي
ايمان:بسكم قرق سولفوا مع الناس
فيصل:ذولا متى بيروحون
حمد:ههههههه مستعجل
فيصل:ابي اقعد مع مرتي لحالنا
حمد:قعده مع بعض لحالكم ما فيه
فيصل:وعلى كيفك السالفه
حمد:والله انت ببيتنا وانا ما راح اطلع
ايمان:حمد لا تقول كذا بعدين ربي يبليك بواحد صادق وما يخليك تقعد مع مرتك
حمدوبنظره كلها حب :بس انا عارف اهلها وبيسمحون لي
وبهالوقت مرت مرام جنبهم وحزت السالفه بنفسها لانها تظن انه يقصد ايمان
فيصل:وليه نويت تعرس
حمد:تقريبا بس باقي اعرف رايها فيني
فيصل:تعرفها
حمد:مرررررررررره
فيصل:وتدري انك تحبها
حمد:ما ادري بس اتمنى انها فهمت تلميحاتي
فيصل:الله يتمم عليكم
حز كلام حمد بخاطر ايمان مررررررررره اللي بالاول تحسبه يقصدها بعدين شكت انه يحب وحده ثانيه 





×× 


الجزء السادس

يروحون المعازيم وياخذ ابو حمد فيصل وغاده للمجلس"لحالهم"

فيصل:غاده وين المفتاح؟؟
غاده:بالجره الكبيره ليه؟
وياخذ فيصل المفتاح ويقفل البابين الداخلي والخارجي
غاده:ليه قفلته
فيصل:وليه خايفه قفلته عشان حمد ما يزعجنا
غاده:ههههههههه
فيصل:وليه تضحكين 
غاده:لا بس انا عارفه ان حمد يستهبل بس لا جا الجد ما يسوي شئ
فيصل:عاد انا باخذ احتياطاتي
ويسرح فيصل يطالع في غاده وهي منزله راسها كانوا جالسين بعيد عن بعض بس فيصل قرب من غاده وجلس على الارض عند رجولها ورفع 
راسها بنعومه باطراف اصابعه
فيصل:غاده ناظريني
ولاول مره تطيح عينه بعينها ويمسك ايدها ويحطها على قلبه
فيصل:شفتي القلب تراه بيديك انتي اللي تتحكمين فيه وابي منك شئ واحد
غاده:امر
فيصل:ابيك تعطيني قلبك يكون ملكي انا بس ما يشاركني فيه اي احد
غاده:القلب بيدك من زمان وانا مالي شور فيه
فيصل:واوعدك اني احافظ عليه
ويجلس جنبها وهو ماسك ايديها
فيصل:الله لا يحرمني منك
غاده:ولا منك
فيصل:غاده اقرصيني
غاده:ليييييييييه
فيصل:بشوف انا بحلم ولا بعلم
غاده:لا بعلم صدق
فيصل:واحلى علم
ويبوسها من ايديها
ويجلسون للفجر وهم يسولفون 
فيصل:عاد خلاص يا عمري بروح اصلي واشوفك بعدين
غاده:اوكي بس لا تنسى صلاه الجمعه
فيصل:عارف اني ما راح اقوم بس بحاول
ويبوس يده ويحطها على خدها
غاده تطل مع الباب وياشر لها فيصل انها تدخل وبعد ما عطاها رقمه واخذ رقمها طلعت تنام وبراسها الف فكره وفكره



الجمعه العصر

الخاله موضي كانت نايمه عند اختها لانهم ساكنين بالدمام فناموا ايمان ومرام عشان تكمل الجمعه
بغرفه ساره
مرام :بدور انتي هالسنه اخر سنه لك
بدور:الله يعين شاده حيلي ابي نسبه حلوه
مرام:الله يوفقك وناويه تخصص معين
بدور:ايه يمكن رياض اطفال
مرام:حلو للي يحب البزارين
ساره:بدور مووووووت فيهم
مرام:اجل الله يوفقك وتدخلينه لان القسم عليه زحمه هاليومين
بدور:امين يا رب
ايمان:الا وين غاده
مرام:توني رايحه للغرفه ولقيتها نايمه
ساره:ايه امس يوم قومتنا للصلاه شكلها ما نامت
ايمان:اكيد سهرانه مع فيصل
ساره:خليهم يستانسون
بدور:بس حرام لازم نقومها ما صلت لا الظهر ولا العصر والساعه الحين6
ايمان:قوموا ننكد عليها حلومها بالعرس
البنات:يالله
وللاسف لما دخلوا لقوا غاده قايمه وتوها متروشه وقاعده تكلم"فيصل"
ايمان:بسم الله نايمه بعد ما شفتيه وصبحتي على صوته
غاده:لحظه فيصل..وش تبون داخلين الغرفه
ساره :بنقومك
غاده بحياء:سبقكم فيصل
ايمان:طيب خيرها في غيرها ..الله يهنيكم
ويطلعون البنات وهم مفتشلين من الحركه اللي سووها


*******************************

مكالمه فيصل لغاده
غاده:باااك
فيصل:ليه تاخرتي
غاده:والله ما تاخرت طلعت البنات وقفلت الباب 
فيصل:غاده متى بشوفك؟؟
غاده:مسرع امس شايفني
فيصل:بس والله اشتقت لك
غاده:وانا بعد
فيصل:غاده انا احبك لا ما احبك اموووووووووت فيك
غاده:وانا بعد
فيصل:وانتي وشو؟؟
غاده:زيك
فيصل:زيي في ايش؟
غاده:باللي قلته
فيصل:ارحميني وقوليها تكفييييييين
غاده :لازم
فيصل:ايه لازم
غاده:طيب مو الحين
فيصل:اجل متى
غاده:ما ادري
فيصل:بس انا ابيها الحين
غاده:يا حياتي خليني اروح افطر والله جوعانه"قالت هالكلام وهي مو حاسه"
فيصل:وشو قوليها مره ثانيه
غاده:وش قلت جوعانه وبروح افطر
فيصل:لا قلتي حياتي
غاده:وليه عندك شك انك"وسكتت"
فيصل:اني ايش
غاده:انك كل شئ بحياتي
فيصل:لا من جد انتي غاده ولا وحده ثانيه
غاده:والله اني غاده
فيصل:لا شكلي بقول لعمي بجي اتعشى عندكم
غاده:على راحتك
فيصل:بس بشرط
غاده:ووش هالشرط
فيصل:ان العشا يكون انتي اللي مسويته
غاده بلهجه لبنانيه:تكرم عيونك تؤمر بشئ تاني
فيصل:لا سلامتك "موووووووووووه"بااااي
غاده:بااااي


**************

في استراحه الشباب
خالد:لا صالح تكفى والله مالي خلق
صالح:مو على كيفك
عبد العزيز:ياخي اسبح والله وساعه صدر
حمد:خلوووه السباحه ما تجي بالغصب
ويطلع عبد العزيز ويتنشف ويلبس ويروح يجلس مع خالد اللي قاعد على زي البلكونه مطله على المسبح
عبد العزيز:شبلاك صار لك كم يوم وانت مو على بعضك
خالد:لا بس امووور في الشغل
عبد العزيز:والله ما يصير تتعب وانت توك صغير
خالد:لا تشيل هم سالفه صغيره وتعدي



انتهى الجزء

توقعااااااتكم

×× 



(في مدرسة ساره شي خطير &&& والجوهره في الجامـعه واصـله حـدها )
(وزعل غاده حدد بقلبها مصير &&& والبحرين هي السبب في حالها وصدها) 



الجزء السابع


في الجامعه يوم السبت
الجوهره:ايا الزفته الحين انخطبتي وتملكتي ولا قلتي لي
غاده:والله كل شئ صار بسرعه
الجوهره:ولو لو ما انتبهت للخاتم اللي في يدك ولا ما تكلمتي الا اذا ايمان قالت
غاده:عاد ايمان ماتقصر تلقينها قايله للجامعه كلهاالحين
الجوهره:احسن من اللي ما تعلم
غاده:اصلا ما تحددت الملكه الا الاثنين
الجوهره:خلاص بسامحك بس عرسك ما علي ابجي يعني بجي
غاده:لا تخافين اذا بغيتي نزفك معي مو تحبين الترزز
الجوهره:ما اقول لا
وطبعا الجوهره وايمان وشعاع ما قصروا وصلوا خبر ملكه غاده لكل زميلاتهم


*****************


شرايكم نروح لمدرسه ساره 

عهد:بنات والله مالي خلق احضر لتيتشر مها ترى بهرب
ساره:وانا بعد خوذوني معكم
هاجر"اللي هي بنت خاله ايمان":لا اليوم فيه شئ ساره بتهرب من حصه الانجلش
ساره:والله اليوم مالي خلق شئ ابد
عهد:اعرف بنت بثاني رابع عندها مكان تحفه
ساره:بس ما نبغا احد يجي معنا
عهد:لا بس بتوصلنا للمكان 
ساره:اوكيه
وتدلهم البنت على مكان ورا المقصف ولا من شاف ولا من درا
...:اللي ورا المقصف اطلعوا وبسرعه معي على الاداره
هاجر:لاحول من هالبلوه اللي جت
ساره بخووف:الله يقلع ابليسكم انا وش اللي خلاني اهرب معكم يا ويلك يا ساره
هاجر:من انتي
....:بعد لك عين تسالين بسرعه اطلعي
عهد:ولله بنات كني سمعت هالصوت قبل كذا
....:بووووووه لعبت عليكم
ساره:الله يقلع ابليسك خرعتيني
نوره:بس حلو المقلب انا يوم عرفت ان ساره هربانه قلت خلوني اخرعها
ساره:اوريك يعني متقصدتني
نوره:تقريبا بس بسرعه ارجعوا للفصل الضفدع ام عيون قاعده تدور لان فيه احد معلمها ان فيه بنات ثاني هربانين
البنات:اوكي بنرجع
ويرجعون ويحمدون ربهم لان ابله منيره"المساعده"سوت تفتيش على كل ثواني تشوف من اللي مو موجوده"
ويرجعون للفصل ويحمدون ربهم ان المدرسه كانت طالعه وتصفر تعلن انتهاء الحصه السادسه وابتداء السابعه
مريم:بنات ترا تيتشر مها سالت عليكم وقلت لها انكم غايبين مع انها شاكه انكم هربانين
عهد:ولا علمت علينا ولاء"مصريه"
مريم:ههههههه لا ما علمت انا صرفت الموضوع بطريقتي


************************


في الشركه

ابو حمد:شوفو يا عيال توقيع العقد مع الشركه البحرينيه لازم ثلاثتكم تروحون لان الباقين عندهم التزامات عيال وحريم واتنم بس اللي لا شغل
ولا مشغله
فيصل:وانا وراي حرمه بعد
ابو سلطان:ومنهي حرمتك بسم الله عليك
فيصل:لا امزح يبه 
خالد:اذا ً كان بها الثلاثاء الجاي نمشي للبحرين
حمد:وكم بنقعد هناك
ابو حمد:اسبوعين بالكثير
فيصل:الله اسبوعين 
ابو حمد:بالنهار شغل وبالليل سهرات وخرابيط انتم اخبر فيها
حمد:لا على كذا لا توصي حريص


*********************


في بيت ابو سلطان
ام سلطان:يعني يا عبد العزيز لازم الولد يروح
فيصل:يمه انا ما رحت احارب ولا اتمشى انا رحت شغل كم يوم وراجع
امل:ايه يا فيصل..خالتي تقدر عليها بس غيرها بيزعل
فيصل:وهذا اللي مخوفني بروح لها الليله وان شاء الله خير


********************


يروح فيصل لبيت عمه بعد ما عطاهم خبر انه بيجي 
حمد:انت ما تقولي وش جايبك لبيتنا شايفينك بالدوام وبتقعد مقابلني اسبوعين وش تبي زووود
فيصل:ههههههههه لا انا ما جيت لك "ويتنهد"انا جيت اشوف الله بفارقهم اسبوعين
سطام:اها قوول كذا من الاول يعني اروح اناديها صح
غاده وتوها داخله الصاله:تنادي مين؟؟
ويوقف فيصل لا شعوريا يمكن لانه اول مره يقعد مع غاده قدام الناس وهي مو حاطه غطا
حمد:هييييييييه يالعم اجلس
غاده:ههههه السلام عليكم تفضل فيصل استريح
فيصل وهو يطالع في غاده:دام فضلك
حمد:سطام وريني اشرطه البلاي ستيشن الجديده
سطام:يالله عاد حظك امس شاري مجموعه خطيييييييره
فيصل:لا خلوكم قاعدين
حمد:لا اريح لنا نطلع

ويطلعون حمد وسطام

فيصل بهمس:احسن
غاده:هههههههه
فيصل:وليه تضحكين
غاده:......
فيصل:مساء الخير والاحساس والطيبه
غاده:.....
فيصل:افا شكل القمر اليوم زعلان خير ان شاء الله عسى بس مو زعلان على
غاده:امبلى زعلان عليك
فيصل:وليه يا قلبي
غاده:لانك بتسافر وتخليني
فيصل:حبيبي والله لو بايدي كان ما رحت وحاولت اني ما اروح بس الشيبان الا يبوني اروح والحمير خالد وحمد ماقالو لا تروح مع اني قلت
لهم بس معاندين
غاده:ويرضيك تخليني
فيصل:لا تقطعين قلبي زياده والله اول ما اخص شغل برجع واخليهم 
غاده:وكل يوم تطمني عليك
فيصل:افا عليك و اخليهم يطلعون وانا اقعد اكلمك لما تملين 
غاده:وانا اقدر بس خرام تطلع تتمشى بس يا ويلك اعرف انك تشوف غيري
فيصل:وانا اقدر اصلا عيوني بخليهم عندك عشان ترتاحين
ويجلسون يسولفون للساعه وحده واستاذن فيصل لان عنده دوام بكره اما غاده فعندها day off


*******************

يوم الثلاثاء يوم السفر
حمد:ترى بنمر على خالتي
خالد:اليوم
حمد:لا كله سوا
فيصل:فرصه نسلم على بندر
حمد:قبل لا تسلم على الناس سلمت على مرتك
فيصل:لا الحين بدخل
حمد:تلقاها تتفرج على التلفزيون بالصاله
ويدخل ويلقا غاده قاعده بالصاله ومبين انها سرحانه وكانت لابسه بيجامه ورديه ورافعه شعرها ومنزله كم خصله ومو حاطه اي ميك اب
"ما عرفت ان فيصل بيجي ولا كان تزينت "
فيصل وهو مبستم ويطالع فيها:السلام عليكم
غاده وهي مرتبكه وترتب شعرها وعدل ملابسها:و ..عل..عليكم السلام
فيصل:شفيك خايفه مو زوجك
غاده:لا بس مو خلو تشوفني بالجامه وشكلي مكركب
فيصل:لا تخافين قمر والله العظيم
غاده:يا كذبك
فيصل:طيب الحين صرت كذاب اصلا جيت بسلم عليك لاننا بنمشي 
غاده:الحين
فيصل:ايه تامريني بشئ
غاده:سلامتك بس كل شوي اتصل فيني "وتنزل دمعه من عيونها"
فيصل حس ان قلبه يتقطع اول مره يشوفها تبكي:لا الا دموعك لا تنزل وربي ما اتحمل
غاده وهي تمسح دموها مثل البيبي:خلاص ما راح ابكي
وتحظن فيصل وتبوسه مع خده"لاول مره هي اللي تسويها"
فيصل:والله كل يوم بسافر عشان اعرف قيمتي
غاده:اصلا ما يحتاج تسافر انت غالي
فيصل:تامريني بشئ انا طالع
غاده:سلامتك
ويطلع فيصل وهو مسلم قلبه لغاده لحد ما يرجع


×× 


(في بيت ام بندر صارت حالة جديده &&& من ياترى صاير عنترها وبطلها )
(وفي اخره يوم الخميس تجدد مصيبه &&& جوال سلطان خرع الجده وولدها )


الجزء الثامن


في البحرين

حمد:يووووووه هالولد ما يمل وهو يكلم
خالد:ههههههه قاعد يكلم اختك
حمد:هذي المشكله وانا ابي اطلع 
فيصل:اعوذ بالله هذاني خلصت وين بتطلعون
خالد:ايى مكان
حمد:انا ادل مكان خطييييييير بتقولون حمد كل يوم نبي نروح له
العيال:وحنا معك
ويروحون الشباب يسهرون


****************


نروح لمكان قريب
في الدمام عند الخاله موضي
بندر:يمه ترى بكره حمد ولدخالتي مريم بيجي عندنا المغربيه 
موضي:حياه الله باي وقت
دانه:لحاله ولا معه احد
بندر:والله اظن انك سمعتيني وانا اكلمه بيجي معاه عمه خالد وفيصل
موضي:رجل غاده
بندر:ههههههه للحين ما صار رجلها يمه
دانه:لا تدقق لانك بتتعب
بندر:رايك خلاص بطلع مع واحد من الربع تامروني بشئ
الكل :سلامتك


**************************


حمد:حرام عليكم والله تاخرنا مع الجمارك ما نوصل الا 10
خالد:انا خلصت
فيصل:الظاهرمعرس وانا مدري
حمد:خلاص خوذو جوازاتكم لاتاخروني زياده
ويروحون لبيت الخاله موضي اللي ساكنه بالدمام
بندر:حيالله من جانا زارتنا البركه
الكل :الله يحييك
بندر:الله يخلي شغلكم اللي خلاكم تزورونا
حمد:ايوالله من قدكم انا منوركم بالشرقيه
بندر:شفت..وش اخبارك يا عريس عساك مريح بنت خالتي تراها غاليه عند العايله كلها
فيصل:اللي يشوفكم يقول هذا معرس تراني بس متملك عليها
بندر:ودك
فيصل:اليوم قبل بكره
الكل :هههههههههههههههه
حمد:وين خالتي بروح اسلم عليها
بندر:ادخل البنات فوق معطيهم خبر انك موجود
حمد :اها ما تبيني اشوفهم
بندر:ايه بس لا يكثر ادخل على امي
ويدخل حمد ويسلم على خالته وتقهوى معها شوي
عند الشباب 
يرن جوال خالد ويستاذن لان المكامه مهمه
ويطلع للحوش كانت فيه حديقه صغيره راح يكلم فيها
خالد:هلا والله بابو شهاب ضعت بدوننا
احمد:الا قول كل الشغل على راسي اخوك مو مقصر 
خالد:عاد ناصر يا حبه للشغل
احمد:الا وش اخبار المشروع
خالد:باقي بكره ونرجع 
احمد:مو قلتو اسبوع
خالد:خلصنا كل شئ قلنا وش يجلسنا زياده
احمد:توصلون بالسلامه
خالد:الله يسلمك تامرني بشئ
احمد:سلامتك
ويسكر السماعه ويسمع صوت من عند السيارات ويورح بيشوف مين وكانه بياخذ شئ من السياره
بدور:تكفين عاد انتظرك انا بكره حتى نذاكر 
وتسمع صوت خطوات 
بدور:هيفا اتصل فيك بعدين شكل فيه احد بالحوش
وبسرعه بتدخل للبيت وتخبط في خالد
خالد:بسم الله من وين طلعتي
بدور:.......
خالد:اسف اختي بس كنت بروح السياره ما عرفت ان فيه احد برى 
بدور:لا عادي حصل خير بس لا تقول لبندر يذبحني
خالد بقلبه انجنيتي بيذبني قبلك:ان شاء الله الحين ادخلي لا يجي احد
ويدخل خالد للشباب ويلقى حمد رجع من حمد خالته 
حمد:خالد وين كنت
خالد:........
فيصل وهو يحرك خالد:هيييه منهو اللي اتصل وقلبك كذا
خالد:هاه لا هذا احمد يسال متى بنرجع قلت بكره
بندر:يعني خلاص مانفكر تجون مره ثانيه
خالد:مره ثانيه الحين اسمح لنا الوقت تاخر 
بندر:مسموحين
ويطلعون الشباب ويرجعون للبحرين



***************************


بغرفه دانه
دانه قاعده على النت وتطق بدور الباب
دانه:ميييييييييين
بدور:انا افتحي
دانه :ادخلي مفتوح
بدور:الحلوه وش تسوي
دانه:على النت وش اسوي مليت تحت فيه رجال وامي تكلم
بدور :ايه اسمع اصوات من اللي فيه
دانه:حمد ولد خالتي وفيصل وخالد
بدوور:اها وانا اسمع صجه مو طبيعيه 
دانه :شباب واجتمعوا وش تبين
بدور:صادقه تعالي نطل من الشباك شكلهم بيطلعون
دانه:يالله
ويطفون الاناره ويفتحون الشباك فتحه صغيره
دانه:اللي لابس جينز وتي شيرت اورانج هذا حمد واللي لابس برموده جيشي و وبلوزه زيتي كت هذا فيصل اما اللي لابس ثوب وشماغ
هذا عمهم خالد
بدور:ما شاء الله وانتي وش عرفك
دانه:يوم الملكه ورتني اياهم عبير
بدور:اهاااا كذا 


********************************


مرت الايام سريعه على اصحابنا واليوم اول يوم من الامتحانات النهائيه والكل شاد حيله 
ساره:اقسم بالله اني ما نمت من المواد اللي علينا والله مو سهله
هاجر:والله انهم حيوانات حاطين اكثر المواد الصعبه مع بعض
عهد:الله يساعدنا ونعديها على خير
ساره:على الاقل انتم ما عندكم زواج اخت بعد شهر ن العطله يعني من الحين نجهز
هاجر:ايوالله مسكينه من جد
عهد:طيب فصلتي فستان
ساره:ايه قبل الامتحانات عشان ارتاح
عهد:احسن حتى اذا خلصتي تشترين الاكسسوارات والخرابيط هذي
ويدخلون القاعه


**********************


في الشرقيه

موضي:بدور يمه لازم تاكلين والله حرام كذا
بدور:والله يمه مرتاحه كذا اذا جعت اكلت
موضي:مو حاله عايشه على المنبهات بس
بدور:كلها اسبوعين وافتك ادعي لي يمه


**********************

مرت الاسبوعين بسرعه والكل خلص امتحاناته
ساره:الحمد لله خلصنا ابروح انام لا تقوموني الا اذا صار بكره عرس غاده
ابو حمد:هههههههه تسوينها وانا ابوك
غاده:خلاص روحي نامي واذا شبعتي نروح واوريك وش سويت بالشقه
ساره:تمام
وتروح تنام بعد قضاء اسبوعين شاقين


**********************


الخميس الكل مجتمع عند الجده وفرحانين ان العطله بدت
الجده:عبد العزيز وين فيصل
عبد العزيز"ابو سلطان":والله ما ادري يمه سلطان دق عليه
سلطان:حاضر يبه
ويدق سلطان على اخوه
فيصل:نعم
سلطان:وينك يارجال اقلقتنا
فيصل:توي مخلص شغل وبجيكم
سلطان:اوكي حنا بانتظارك
بعد ساعه يرن جوال سلطان رقم غريب
سلطان:نعم
...:السلام عليكم
سلطان:وعليكم السلام
.....:الاخ سلطان
سلطان:ايه معك


×× 


(اه يافيصل هذا قدر ربي وهذا قدرها &&& في حالتك ياخوي محدن تعافا )
(عبيت الأوراق ياخالد وتحدد موعدها &&& بورقة وقلم حدد فيصل عناها)


الجزء التاسع


بعد ساعه يرن جوال سلطان رقم غريب
سلطان:نعم
...:السلام عليكم
سلطان:وعليكم السلام
.....:الاخ سلطان
سلطان:ايه معك
....:معك الضابط اخوك فيصل بالمستشفى 
سلطان:خير فيه شئ
الضابط:لا بس ياليت تجي شوي
سلطان:طيب انتو وين
ويعطيه اسم المستشفى
سلطان:حمد ..خالد تعالو شوي 
الجده:يمه فيه شئ
سلطان:لا يمه الشغل دقوا علينا يبونا ضروري
طبعا الكل عدت عليه السالفه ما عدا غاده وامل
غاده لامل:امل والله خايفه 
امل:لا ان شاء الله خير


********************



في المستشفى

سلطان:خير يا حضره الظابط انتو اتصلتوا فينا قبل شوي
الظابط:سلطان عبد العزيز
سلطان:ايه
الظابط:طيب تعال معاي للدكتور
طبعا الكل قفل جواله لان امل وغاده وايمان ازعجوهم بالاتصال
الدكتور:حضرتك والد المريض
سلطان:لا اخوه الكبير
الدكتور:يؤسفني اؤلك انو حاله اخوك سيئه قدا 
سلطان:يعني بيموت
الدكتور:لا هوا عدا مرحله الخطر بس ما ازنش انو حيمشي تاني
سلطان:حتى لو عالجناه برا
الدكتور:ممكن لو خارج المملكه بس مش مزمون 
خالد:اوكي ابدا باجراءات نقله وحنا نكمل الباقي
ويروحون الشباب يتطمنون على فيصل اللي للحين مو في وعيه
ويرجعون للبيت وهم يفكرون شلون يوصلون خبر زي كذا لاهلهم
خالد:شوفوا انا اقول لاخواني وسلطان قول لامك وحمد قول لغاده
الكل:اوكي



*******************************



خالد:يا خوي هذا قضاء الله وقدره وحنا لازم نستعجل بنقله لبريطانيا 
ابو سلطامن اللي ما زال متماسك:وعلمتوا امه
خالد:سلطان يعلمها
ابو سلطان:وغاده لا تقولون لها شئ
خالد:لا لازم نقولها حتى توقف مع فيصل لانه الحين يحتاج لها اكثر من اي وقت
الحمد لله ابو سلطان تقبل الموقف المشلكه الام وغاده الام اغمي عليها ونقلوها لمستشفى بسرعه ولقو ظغطها مرتفع مرررررررررررره
اما المسكينه غاده من اول ما عرفت باللي صا ر لفيصل وهي قاعده معه والكل حاول انها ترجع للبيت بس ما رضت
ابو حمد:يا بنتي لازم ترجعين للبيت وترتاحين
غادهونظرتها شاحبه:وفيصل
ابو حمد:وش فيه
غاده:انا ما راح اطلع من هنا الا ومعاي فيصل
خالد:بس هو بيسافر بكره
غاده:وانا بروح
ابو سلطان:خلاص بتروحين يمكن وجودك يعجل بشفائه من بعد ربك..خالدرح جيب تذكره لغاده تسافر معنا
وتبتسم غاده لاول مره من طاح فيصل
طبعا خوف الكل على فيصل نساه الفرحه بنتيجه سعود اللي تخرج من الثانويه بنسبه 90% اما بدور98%
ساره:ايا الدافوره 98 مره وحده 
بدور:شفتي الا وش اخبار فيصل الحين
ساره:لا الحمد لله امس صحا من الغيبوبه وبكره مسافر للعلاج
بدور:الله يشفيه ما تتصورين شقد خايفين عليه وعلى غاده اللي امك تقول انكم من طاح ما تشوفونها الا بالمستشفى
ساره:الله يعينها هي بكره بتسافر معهم
بدور:والعرس بياجلونه
ساره:والله ما ادري


*****************************


يوم السفر الكل رتب اغراضه واجتمعوا بيت ابو سلطان لتوديعهم
ايمان:ايالخايسه هذا وانتي ما اعرستي بتروحين معه وتخليني
غاده:عمي يقول ان سفرتي فيها الخير لفيصل
ايمان :الله يعين
بعد7ساعات في الطياره وصلت العائله لمطار لندن وكانت فيه سياره خاصه من المستشفى تنتظرهم
في المستشفى
خالد:خلاص يا بو سلطان روح مع فيصل للغرفه وانا بكمل اجراءات العمليه بس وقع هنا
ابو سلطان:الله يجزاك خير نخدمك بالافراح بس غاده وين
خالد:راحت مع فيصل للغرفه
ابو سلطان:طيب اذا ما عليك امر تنقل العفش للشقه
خالد:خلاص السواق نقلهم
ويروح ابو سلطان لفيصل وبعد ساعه يجيهم خالد
ابو سلطان :ليه تاخرت كل هالوقت
خالد:عبيت الاوراق وتعرفت على الدكتور المسؤول عن فيصل وجيتكم
ابو سلطان:ومتى تحددت العمليه
خالد:بعد بكره الصبح
غاده:اوووف ليه عاد
خالد:لان فيصل توه متغدي وهو لازم 24 ساعه ما اكل شئ
غاده:اها طيب اوكي
خالد:غاده تكفين لا يشوفك فيصل بهالحاله 
غادهok 
وتدخل الممرضه:hello dos this mr.faisal room
(مرحبا هل هذه غرفه السيد فيصل)
غاده:yas way(نعم لماذا)
الممرضه:my name is losy if you nead any thing tell me
(اسمي لوسي اذا احتجتم لاي شي اخبروني)
غاده:hello am gadah and this his uncle khaldd
(مرحبا انا غاده وهذا عمه خالد)
الممرضه:are you his sister
(هل انتي اخته)
غاده:ههههههههno am his Fiancee
(لا انا خطيبته)
الممرضه: i wish when you come here next yaer you be brignet(اتمنى عندما تاتين
العام المقبل تكونين حامل)
غادهthank you(شكرا لك) 
وتطلع غاده بتروح للشقه الي هي بمبنى تابع للمستشفى 


*************************


في غرفه فيصل
فيصل :خالد عطني ورقه وقلم من الشنطه
خالد:ليه؟؟
فيصل:بكتب رساله لغاده وابيك تعطيها اياها
خالد:طيب ليه ما تكلمها انت
فيصل:الكلام اللي بكتبه ما اقدر اقوله لها مباشره
ويعطيه خالد الورقه وبعد ساعه من الكتابه يطبق فيصل الورقه ويعطيها لخالد
فيصل:خالد هالورقه امانه في رقبتك تعطيها غاده بدون ما تقراها 
خالد:تامر يالشيخ اوامر ثانيه بروح انام
فيصل:لحظه متى قالو العمليه
خالد:انت لا تشيل همها العمليه بعد بكره وكلمت الدكتور وقال ان العمليه سهله وان شاء الله تقوم بالسلامه
فيصل:ان شاء الله
ويطلع خالد من عند فيصل ويروح للشقه يرتاح لانه من وصلوا ما ارتاح ابد
اما غاده فكانت قاعده تتفرج على التلفزيون وهي سرحانه
خالد:السلام عليكم للحين ما نمتي
غاده:وعليكم السلام لا ما نمت وش اخبار فيصل
خالد:طيب اسالي عن احوال المسيكين اللي قاعد معه من الصبح وما ارتاح ابد
غاده:طيب ولا تزعل وش اخبارك
خالد:انا وفيصل بخير ويقولك فيصل اقري هالرساله لان امرها يهمك
غاده:خير ان شاء الله خلاص بروح انام تصبح على خير
خالد:وانتي من اهله
وتروح غاده للغرفه وتقعد على سريرها وتقرا الورقه



×× 


(برسالة يا فيصل حدد الطريق &&& هيا كذا ياعمي تجي ولا بلاها )
(اربع ساعات انتظار بحريق &&& فيصل لا حس وغاده ربي ابتلاها)



الجزء العاشر



ويطلع خالد من عند فيصل ويروح للشقه يرتاح لانه من وصلوا ما ارتاح ابد
اما غاده فكانت قاعده تتفرج على التلفزيون وهي سرحانه
خالد:السلام عليكم للحين ما نمتي
غاده:وعليكم السلام لا ما نمت وش اخبار فيصل
خالد:طيب اسالي عن احوال المسيكين اللي قاعد معه من الصبح وما ارتاح ابد
غاده:طيب ولا تزعل وش اخبارك
خالد:انا وفيصل بخير ويقولك فيصل اقري هالرساله لان امرها يهمك
غاده:خير ان شاء الله خلاص بروح انام تصبح على خير
خالد:وانتي من اهله
وتروح غاده للغرفه وتقعد على سريرها وتقرا الورقه
((حياتي غاده...
يؤسفني الوضع اللي اجبرتك عليه وخليتك تعانين معاي بس اطلب منك انك تسامحيني لاني احس اني ما راح اقوم بعد اليوم طلبي الوحيد منك 
ان نفترق اعرف انه امر صعب عليك بس ابيك تعرفين انه اصعب علي انا ما ابي اعيشك بامل كذاب لان الكل يقول ان امشي مره ثانيه
شئ صعب مرره ويمكن مستحيل وانا ما ابي اجبرك تكملين حياتك مع شخص مشلول ومعاق يكون عاله عليك 
انتظر منك الرد لا تستعجلي لان قرارك يتوقف عليه مستقبلي ومستقبلك..
ودمتي لمحبك دوماً
فيصل عبد العزيز))


*****************************


بعد ما قرت غاده الرساله حطت راسها عالمخده بتنام بس وين النوم يجيها وفيصل براسه هالكلام وتنتظر الشمس تطلع عشان تقول له قرارها
الساعه سبع غاده كانت الوحيده اللي قايمه وقررت انها تطلع لفيصل وتقوله قرارها دخلت الحمام واخذت لها شاور دافي يروق اعصابها حتى
ما تروح لحمد وهي قافله معها
لبست بنطلون ابيض وبلوزه سماويه لتحت الركبه وحجاب ابيض وسماوي وحطت شويه كحل داخلي 
وتدخل الغرفه وتلقاه نايم وتجلس على الكرسي اللي جنبه وتطالع فيه وتقول بقلبها "وشلون تبيني اتخلى عنك وانت عيوني"وجلست تقرا قران
بصوت هادي 
فيصل وهو نصه نوم:غاده انتي من متى هنا؟
غاده:قبل شوي 
فيصل وهو لاف وجهه للجهه الثانيه:وقريتي الورقه
غاده:كويس انو انت اللي فتحت الموضوع انا نازله قبل ما يقومون الاهل عشان كذا
فيصل:وشو قررتي؟؟
غاده:فيصل شهالكلام متوقع اني بقولك ايه فيصل بسرعه خلنا نتطلق؟؟فيصل انت ما تدري كيف كنت احلم انو يجمعنا بيت واحد لا تنسى انو
من كنت صغيره وانا ما احب غيرك طريقتك بالدفاع عني لما اتهاوش مع حمد 
..شلون تراضيني لما ازعل فيصل انا كنت اسال عنك وتعلقت فيك زياده من ايمان حتى لما اسولف مع حمد وخالد كانوا لما يطرونك احس 
احساس غير وانتظر خالد كل يوم حتى يجيب لي اي شئ منك الوحيد اللي اعترفت له اني احبك هو خالد وكان يخانقني لما اقوول له لا تخبر 
فيصل باللي يصير بيننا وبقولك شئ ما تعرفه كل رساله ارسلتها لي محتفظه فيها ..
.تبيني الحين اتركك..فيصل اهلي ما علموني اكون نذله وما تهمني غير مصلحتي..يعني لما كنت تحبني وانت سليم ما فيك شئ كنت معك 
ولماصار لك الحادث اتركك؟؟
فيصل انت صارلك الحادث وانا معك ويترجع تمشي وانا معك وبنكمل حياتنا سوى حتى لو ما كنت تمشي تعرف ليه لاني احبك تفهم شيعني احبك
فيصل:غاده بس....
غاده:لا بس ولا شئ انا قلت كل اللي عندي وهذا قراري واختياري والباقي يرجع لك انت 
فيصل:انتي تعرفين اني ما ابغى نفترق بس خفت انك انتي اللي ما تبيني بس من كلامك تو ريحتيني كثييييييير بس بسالك سؤال كل الكلام 
اللي قلتيه تو صدق
غاده:مو مصدق اسال خالد
وبهالوقت يدخلون ابو سلطان وخالد
ابو سلطان:اعوذ بالله حتى وانت مريض وعلى الفراش تتغزل فيها
فيصل :اكيد يبه انا ما اعرف الى متى اعيش عشان كذا اقول كل اللي عندي الحين
غاده وهي تضرب فيصل من يده:الله يطول بعمرك الدكتور قال ان العمليه مو خطيره مره
خالد:الله الله كل هذا تخافين عليه
ابو سلطان وهو يحضن غاده:يحق لها مو زوجها
خالد:ايه تراهم يسألون نأجل العرس
ويناظر فيصل غاده:انا اقوول ما نسوي عرس كلش
غاده:لا حراام بنسوي عرس بس اخر الصيفيه 
ابو سلطان:صدقها والله ملكه واستعجلت فيها وما سوينا لها حفله كبيره وبعد ما بتسوي عرس لا انا ما ارضاها لبنتي الا تسوون عرس 
وكل الرياض بتحكي عنه بس لما يشفى فيصل
خالد:الدكتور قال بيرجع يمشي اذا نجحت العمليه بعد 6 اسابيع يعني شهر ونص من العلاج الطبيعي وبعدها يرجع طبيعي
ابو سلطان :اذا العرس بعد شهرين ونص شهر ونص العلاج بعدين شهر تجهزون اللي تبونه
خالد:لا بعد اقولكم خبر حلوو
فيصل:ايه من زمان ما سمعنا اخبار حلوه
خالد:بعد العمليه تقعد اسبوعين علاج طبيعي هنا تحت اشراف الدكتور بعدين تقدر تكمل علاجك بالرياض الدكتور مدح لي مستشفى هناك 
ويحولون اوراقك مباشره عليه
فيصل:احسن عسان اكون اجهز البيت واتعالج بوقت واحد لان العلاج الطبيعي ما يبيله ترقيد بالمستشفى ..الا اقوول ما تدرون سعود تخرج 
ولا لأ 
غاده:الا نجح و جاب 78% وبدور اخت بندر جابت %98
خالد من سمع اسم بدور راح لعالم اخر
فيصل:خااااااااااااااااااالد نحن هناااااااااااااااا
خالد:وانا وش قلت
ابو سلطان:صار لنا ساعه نسولف عليك وانت مو معنا
خالد:اسمحولي بس بروح اكلم ايمان اقولها ياجلون العرس الحمد لله اننا ما وزعنا البطاقات
الكل:مسموح


***********************


يوم العمليه كانت الساعه 7 الصبح يعني الحين موعد دخول فيصل لغرفه العمليات اهله كانوا عنده وغاده ماسكه نفسها لا تبكي وخالد يحاول 
يخلي فيصل يضحك وابو سلطان منشغل قلبه على ولده وما وده يبين شئ اما فيصل يناظر غاده وهو حس انها اخر مره يشوفها
الدكتور:good morning faisal"صباح الخير فيصل"
فيصل:good morning"صباح النور"
الدكتور:you will be fain jast smile"ستكون بخير فقط ابتسم"
فيصلk
الدكتور: losy take faisal to the room , mr.abdualaziz 
dont wory he will be fain"
لوسي خذي فيصل للغرفه, سيد عبد العزيز لا تخف سيكون بخير " 
ابو سلطانk take kare"حسنا انتبه لنفسك "
يدخل فيصل لغرفه العمليات وتقعد غاده تقرا قران وتدعي له ان ربي يقومه بالسلامه 



*****************************


مرت اكثر من اربع ساعات من دخل فيصل غرفه العمليات الوضع بدا يتوتر الممرضات يطلعون ويدخلون والوضع غير مطمئن ابدا 
ابو سلطان ازعجته اتصالات الاهل اللي يتطمنون على حاله فيصل ويخبرهم انه للحين ما طلع من الغرفه وهذا اخر اتصال ما بين العائله 
وابو سلطان
ابو سلطان وهو معصب:نعم مو قلتلكم اذا طلع فيصل بتصل عليكم خلاص لا توتروني زياده على ما ني متوتر
سلطان:يبه خلاص هدي اعصابك وما راح يصير الا الخير
ابو سلطان:ومن وين الخير يجي ومحد معطينا وجه نسالهم عن حاله الولد يقولون استنى لما يطلع الدكتور ولاهم راضين يعطونا حق من
باطل لعنبوهم ماكنه ولدي بين ايديهم 
سلطان:خلا يبه انا بتركك الحين ترتاح واذا طلع اتصلوا فينا تامرني بشئ
ابو سلطان:ان شاءالله انتو بس ادعوله بالسلامه هذا اللي هو يبغاه منكم الحين
ويسكر ابو سلطان من ولده وهو خاايف على فيصل "اكيد مو ولده وخصوصا ان فيصل مره قريب من ابوه اكثر من سلطان يمكن لان شخصيه
فيصل مرحه ومن يوم هو صغير كانوا يسمونه ميداليه ابوه ....يعني اعذروه"
خالد:يا غاده يا حبيبتي والله البكي ما ينفع الحين ادعيله اذا تحبينه صدق قومي غسلي وجهك وتوضي وصلي لك ركعتين وان شاء الله ما راح
يصير الا الخير
غاده وصوتها رايح من الخوف والبكي:والله يا خالد احس ما اقدر اوقف على رجولي اسندني خلني اروح للحمامات"الله يكرمكم"
وتروح تتوضا وتصلي وتدعي ربها:يا رب يا سميع الدعا يامن يجيب الداعي اذا دعى انك تقوم فيصل بالسلامه وتغفر له انه لا يغفر الذنوب الا
انت اللهم انت عفو تحب العفو فاعفو عنه يااا رب اللهم اني اسالك بكل اسم هو لك سميت به نفسك او انزلته في كتابك او اعلمته احدا من خلقك
او استاثرت به في علم الغيب عندك انك تخلي فيصل يقوم بالسلامه يا سميع يا عليم برحمتك استغيث"
بعد نص ساعه ترجع غاده للباقين وهي مرتاحه شوي
ابو سلطان:ها يا بنتي شلونك الحين
غاده وهي تقرب من عمها اللي مبين عليه التعب:الحمد لله انت شلونك
ابو سلطان:والله يا بنتي حالي من حال اللي جوه
خالد:الله كريم ادعو له انتو




××


وهـ بس 
ان شآآآء الله يعجبكم 


(انقطعت اصوات العملية وجاهم &&& فاتح الكمامه ويقول فيصل تخطاها )
(شافها مع واحد ثاني وزاد بعناهم &&& هي جالسه بحضن فهد وما مشّاها)


الجزء الحادي عشر


بعد فتره تنقطع الاصوات من غرفه العمليات وينفتح الباب ويطلع الدكتور ويشيل الكمامه من على فمه حتى يقدر يتكلم مع اهل المريض
خالد:tell us doctor whats habend
"اخبرنا يا دكتور ماذا حصل"
الدكتور:evry thig is good faisal well walk agin 
"كل شئ على ما يرام فيصل سيمشي مجددا"
ويبتسمون كلهم ويشكرون ربهم على انه فيصل تقبل العمليه وبيرجع يمشي مره ثانيه
خالد:thanks doctor "شكرا يا دكتور"
الدكتور:your well come but i whant ask you abut some thing"العفو لكن ساسالك 
عن شئ"
خالد :ask"اسال"
الدكتور:whos gadah??"من هي غاده؟"
خالد: his Fiancee whay??"خطيبته لماذا؟"
الدكتور: Throughout the process, which is under the 
influence of drugs, shouting her name 
"'طوال فتره العمليه وهو تحت تاثير المخدر كان ينادي باسمها"
خالد:Yes, because he loved her and thay well mared
"نعم لانه يحبها وسيتزوجها"
الدكتور:Say Congratulations to them"قل لهم مبروك بدلا عني"
خالد:i well"سافعل"
ويتركهم الدكتور بعد ما طمنهم على حاله فيصل واتصل خالد على اهلهم في الرياض وخبروهم ان العمليه تمت بنجاح وفرحوا كثير لفيصل


****************************


بعد اسبوع من العمليه
خالد:الدكتور يقول انهم ارسلوا اوراق فيصل لمستشفى بالرياض واليوم ردوا عليهم بالموافقه
ابو سلطان:اذن روح لمكتب الطيران وقص لنا تذاكر باسرع وقت
خالد:اوكي الحين بروح تامروني بشئ
الكل:سلامتك
ابو سلطان:لحد يقول للاهل انو بنرجع خلونا نخليها مفاجئه
فيصل:بس المستشفى متى اروح له
ابو سلطان:تبدأ من اول ما نرجع لمده6اسابيع
فيصل:والزواج متى
غاده:هههههههههههههههههههههاااي
ابو سلطان:ههههههههههااااي انت الحين خلص علاجك بعدين العرس
فيصل:اوكي


*************************


بعد يومين من الاحداث السابقه
يوم الرجوع لارض الوطن محد يعرف انهم بيرجعون
انتهت الاجراءات 
وفي الطياره
كانو غاده وفيصل جنب بعض وخالد وابو سلطان في الجهه الثانيه
خالد: فيصل تعال مكاني
فيصل:ليه؟؟
خالد:ابي اجلس عند غاده
فيصل:نو واي
خالد:وااااااااااااي
فيصل:لاني انا ابغى اجلس عندها
خالد:بس انا عمها
فيصل:يسلم...وانا زوجها
ابو سلطان:لا انت ولا هو غاده تعالي عندي واذا خلصوا متهاوشين ارجعي لهم ما ابغاهم ياذونك
فيصل:ولو مو كاني انا ولدك وهذي بنت اخوك
ابو سلطان :غاده اختاري انا ولا خالد ولا فيصل..
غاده:ما يحتاج تسال
وهنا فيصل اتونس يحسب غاده بتقول انها تبيه
غاده:اكيد انت يا عمي
فيصل:واناوين رحت
غاده:ما رحت مكان بس هذا عمي وحسبه ابوي وابيه هو بس
خالد:هههههههههههههااااي لقط وجهك شوف هناك خشمك وهذيك عينك
فيصل وهو معصب على الاخر:روح عني زيييييييين انا ناقصك
ويقوم من مكانه بس وين تروح من كبر الطياره؟؟...
غاده:شكله زعل
ابو سلطان :خالد قوم شوف وين راح
غاده:لا عمي انا بروح
خالد وهو يلعب بحواجبه:بتراضينه
غاده:مالك خص
ابو سلطان:هههههههههههههههههااااي انت اللي لقط الحين
وتروح غاده لفيصل اللي جلس على وحده من الكراسي الفاضيه 
غاده:فيصل من جدك زعلت والله مو قصدي بس والله فشله اختارك وعمي موجود صح ولا لا
فيصل:لا مو فشله.. غاده..انا زوجك..المفروض ما يهمك احد
غاده:فيصل نحنا لحد الحين ما تزوجنا وانا ما ابي ازعلك قبل الزواج اصلا مو حلوه لا بحقك ولا بحقي
فيصل:من قال اني زعلان
غاده:اييييييييه صح اشوف الابتسامه اللي من اول ما تشوفني تطلع 
فيصل:تتريقين
غاده:نو حبيبي بس من جد التكشيره مو لايقه عليك
فيصل:يا بعد حبيبك انتي
غاده:الحين زعلان ومو راضي تتكلم زي الناس ولما قلت لك حبيبي صارت ابتسامتك من اذنك اليمين لاذنك الشمال لهالدرجه الكلمه تفرحك
فيصل:مووووووووووووت
غاده:خلاص ما دامك رضيت قوم نروح لهم لا يجي خالد ويخرب نفسيتك مره ثانيه
فيصل:يالله
ويرجعون لاماكنهم لانهم على وشك الهبوط ولازم يجلسون اماكنهم وطبعا ما سلموا من تعليقات خالد


*************************


بعد مرور شهر ونصف من الاحداث السابقه باقي على الزواج شهر واحد فقط 
خال غاده نزل لمهم في الرياض وسكن عندهم لان له بيت صغير داخل بيت اخته كانو مسوينه لان خال غاده صديق ناصر من يوم هم صغار
ابراهيم"خال غاده والاخ الاكبر لمريم وموضي متزوج بنت عمه هيا وساكن في كندا لانه سفير هناك وله 
تركي" 30 سنه ومتزوج بنت خالته اسمها ندى وعندهم لميس7 سنوات ودلع 3 سنوات وساكن في الرياض"
مشاعل"27 سنه متزوجه وعندها طارق"
الاء"23 سنه رجه درجه اولى وتحب بنات خالاتها وتحب الجمعات والمناسبات "
فهد"20 سنه اكبر من غاده بيوم واحد واخوهامن الرضاعه "
مي "17 كبر ساره والوحيده اللي فاهمه اخوها صح وبرضو اخت ساره من الرضاعه"
رغم ان العايله عايشه برا الا انهم مره متعلقين باهلهم اللي هنا ومن اول العطله ينزلون عند عمتهم مريم ويرجعون على بدايه الدراسه 
ساره:حيالله خالي ابراهيم وانا اقووول ليه السعوديه منوره اثاريكم جايين 
فهد :انا ودي ادري متى بتتركين هاللعب والخبال عنك
ساره:اذا سكنتوا في الرياض
حمد:حياكم خالي بروح انادي امي وغاده
ويلسون خاله ومرته وفهد بالمجلس والاء ومي وساره في غرفه ساره
ويطلع ينادي امه اللي سلمت على البنات بعدين نزلت لاخوها وما وقفت صياح بعدها نزلت غاده
فهدوهو يصفر ياعجاب:واااو بصراحه مو مصدق انه هذي غاده والله يمه اذا الزواج بيحلي الوحده زوجوا الاء
الكل:هههههههههههههههههههاااي
هيا:والله بنتي مو ناقصها الا انت اللي بتموت تخيلو من اول ما قلنا بنروح للرياض قال"وتقلد صوته"الله متى نروح والله مشتاق لغاده..
والله لو ماهي راضعه معاه كانت قلت يحبها
ابراهيم:غاده بنتي تعالي والله من جد اشتقنا لك
غاده:اشتاقت لكم العافيه
ابراهيم بهمس لغاده:وش اخبار فيصل مريحك
غاده بحياااااااء:ايه الحمد لله
ابراهيم وهو يكلم حمد وامه:شوفوا من اليوم تقولون لفيصل يطلق البنت
غاده:وليه؟
الكل:ههههههههههههااااي
ابراهيم:بس بشوف وش بتسوين
حمد:ليه ما تدري وس سوت لما فيصل سوا الحادث وقالوا لازم عمليه
غاده:حمد بلا فضايح
فهد:ما يحتاج اخبارك انت واياه واصلتنا 
حمد:اكيد من ساره 
ابراهيم:وفيه غيرها وما شاء الله بنتي ما تقصر لازم تشتغل بالسي ان ان
فهد:وتاخذ اختي معها
ام حمد:تفضلوا العشا جاهز 
ويدخلون يتعشون وبعدهم دخلو البنات
وعلى الساعه 2 بليل دخل الكل ينام لانهم توهم جايين من السفر واكيد تعبانين


********************


يوم الاحد باقي 29 يوم على الزواج
مي :سارووووه قومي حرام عيلك الكل قام الا انتي 
ساره:طيب طيب خلاص روحي عندي باخذ شاور وانزل لكم
مي: ننتظرك
وتنزل لهم ساره وتلقاهم كلهم مجتمعين ومعهم فهد
ساره :صباح الخير
ام حمد:وعليكم السلام
فهد:فشلللللللللللللللللللللللللللللللللللللللللللل للله
ساره:انت اسكت
فهد:ولو تراني اخوك
ساره:وخير يا طير
فهد:خلاص ولا شئ اسف توبه والله مره ثانيه ما اتكلم معاك
ساره:ايه خليك دايم كذا
هيا:غاده وين حمد
غاده:طالع للدوام
ويجلسون سوالف ولعب ويدخل عليهم حمد
حمد:السلام عليكم
الكل :وعليكم السلام
حمد يوم شاف ان البنات موجودين سلم عليهم وطلع بسرعه 
فهد:ليه راح
غاده:حتى لو شفت حمد واسلوبه بس تراه مره يستحي
الاء:خلاص حنا بنقوم نروح فوق وخلوه يجي يتغدا
غاده:اوكي بس بحط له الغدا واجيكم
مي :ننتظرك


*************************


في الليل
البنات في الصاله اللي فوق اما فهد وحمد وغاده جالسين تحت
ويرن جوال حمد:هلا والله..انا بالبيت ..انتظرك..ادخل الصاله مباشره ما فيه الا غاده الباقي فوق
غاده:مين اللي اتصل
حمد:فيصل بيجي الحين 
فهد:كويس خلوني اشوفه 
غاده:شكلك ناوي على نيه
فهد:تشوفين
بعد نص ساعه
حديقه البيت الخارجيه
يدخل فيصل ويشوف غاده جالسه على كرسي زي المرجيحه مستطيله و فهد بجنبها وحاضنها"قلت لكم اخوها"
فيصل:مساء الخي............ويسكت لما شافها مع رجال 
فيصل وهو معصب:لهالدرجه وصلت فيك قله الادب
ويطلع وهو معصب وما عطى غاده او فهد اي فرصه للتوضيح
وينزل حمد بعد ما سمع صراخ فيصل
حمد:وين فيصل سمعت صوته
فهد:ولد عمك هذا غريب
حمد:ليه وش سوا
غاده:دخل وهو يصارخ وما ادري وش يقول بس كاني سمعته يقول لهالدرجه وصلت فيك قله الادب وطلع بسرعه
حمد:هههههههههههههههههههااااي
فهد:بالله شايف هذا مكان للضحك
حمد:ايه..تدري ان فيصل ما يعرف ان لخواتي اخوان من الرضاعه ويمكن يوم شاف غاده جالسه معك فسرها انه شئ ثاني
فهد:والله ما ادري عنه اتصل وشوف وش فيه



×× 



(عند البنات جتهم وحده عزيزه &&& مي والاء وايمان ومعهم ساره )
(ذاك المكان الغريب بالأستراحه &&& وهنا بنعرف وش الي ثاره؟ )


الجزء الثاني عشر


عند البنات فوق

مي:ساروووه ليه ما تقولين لايمان تجي لمنا حمد وفهد بيطلعون 
الاء:صدق خلينا نشوفها
ساره:اوك اتصل فيها واشوف
وتتصل على جوال ايمان
ايمان:هلاااا والله كيفكم 
ساره:هلا فيك امووون
ايمان:ما قلتي امون الا وراك سالفه قوليها
ساره:يا عيني على اللي فاهمتني اقوولك بنات خالي ابراهيم اللي عايشين في كندا جو عندنا بالرياض ومن كثر ما نسولف عندك انا وغاده 
قالو يبون يتعرفون عليك
ايمان:اللي يصيرون اخوانكم من الرضاعه
ساره:عليييييييييك نوووور 
ايمان:طيب والمطلوب
ساره:انك تجين عندنا تسهرين
ايمان:لو انتم قايلين لي قبل بشوي كان يمكن بس فيصل توه طالع وما اتوقع اني اقدر اجي بس بحاول بامي واشوف
ساره:اوك انتي حاولي وردي لنا خبر
ايمان:اوك بيننا اتصال
وتقفل عن ايمان
ساره:سمعتوا وش قلت بتحاول وتجي تدرون بتصل بمرووم محد زيها تقردن اخوانها ويطيعون
الاء:دقي وشوفي
وتتصل في مرام وقالت بتحاول بسعود اذا رضى بتجي


************************


نرجع لحمد واللي معه ونشوف شو صار معاهم
غاده:حمد حاول مره ثانيه
حمد:غاده والله صار لي نص ساعه وانا احاول وما يرد 
فهد:طيب هو ما له مكان يروح له اذا تكدر
حمد:والله اني ناسي خلاص بروح اشوف وارجع لكم
فهد:خذني معاك
حمد:لا خليك هنا والله لو جيت معاي توصل نفسك لقبرك بيديك لان هذا فيصل يسوي اي شئ بس محد يقرب من ممتلكاته خصوصا غاده
فهد:هههههههههااااي لا يبه خلني عند اختي ارحم
غاده:ههههههههاااي جبان 
فهد:طالع عليك
حمد:طيب انا بروح واذا صار اي شئ بقولكم
غاده:حمد قول لنا وش يصير تراني على نار
حمد:ان شاء الله


**********************


في الاستراحه مكان غريــــــــــــــــــب جدا كان يجلس فيصل كلما تضايق تدرون وين فوق السطح بحيث انه يتفرج على على كل الاستراحه
واللي حواليها
واستراحتهم بعيده نوعا ما عن الرياض
حمد وهو يتسلق السطح بصعوبه:فيصل
فيصل وهو يطل براسه على تحت:نعم 
ويمسك حمد مع يده ويسحبه
حمد وهو ينفض الغبار عن ثوبه:وين رحت خرعتنا عليك
فيصل وهو يناظر الجهه الثانيه:مالك خص اروح وين ما ابي
حمد:وانا صار لي اكثر من ساعه احتريك وش ذنبي
فيصل:ذنبك ان غاده اختك
حمد:وليه هي وش سوت
فيصل:لا ابد بس قولها تبطل تجهيز للزواج لانو اصلا ما فيه زواج خلها تتزوج الي كانت معاه
حمد:ليه
فيصل:لا بس اذا تعلمت الادب تجي 
حمد:قصدك عشانها قاعده مع فهد
فيصل:وبعد تعرف اسمه
حمد:ايه هذا ولد خالي
فيصل:واذا ولد خالك معناه تجلس معاه بدون غطى
حمد:عيال خالي ايه
فيصل:وليه يا بابا حنا عيال عمها تغطوننا عنهم
حمد:غاده وساره ما يتغطون عن عيال خالي ابراهيم وعادي لو شفتهم جالسين مع بعض ويضحكون ويسولفن وهم مو متغطين
فيصل:وليه عيال خالك ابراهيم فيهم زود ما يتغطون عنهم
حمد بابتسامه:ايه
فيصل:حمد انا اكلمك كلمني زي الناس لا تقعد تستهبل
حمد:والله مااستهبلت غاده وساره ما يتغطون عن عيال خالي ابراهيم لانهم يصيرون اخوانهم من الرضاعه غاده راضعه مع فهد اللي شفته 
معاها وساره راضعه مع مي فهمت
فيصل:..........
حمد:شفيك ما ترد
فيصل:لاني ما ادري وش اقوول
حمد:وش تحس
فيصل:ما ادري بس ما قدرت امسك نفسي لما شفت غاده بهالمنظر ما ادري الشيطان صور لي شئ ثاني
حمد:شرايك نروح للبيت تراهم يحترونك
فيصل:اخاف غاده زعلانه مني لاني شكيت فيها
حمد:لا ما عليك كلنا نعرف انك ما تحب احد يقرب شئ من ممتلكاتك
فيصل:خصوصا غاده
حمد:انا قلت لهم هالكلام ونشوف ترضى الشيخه ولا لا


ويروحون للبيت

للمعلوميه فيصل اليوم خلص علاجه وخلاص صار يمشي زي اول بدون عكاز ولا شئ وهذا اللي ما لاحظه حمد وهو معه
في الصاله
غاده:والله ان حمد سخيف راح ولا قال لنا وش صار
فهد:بتصل فيه اشوف وش صار معاه
ويتصل عليه ويسمع النغمه جوا
حمد:انا هنا توكم تتذكروني
غاده:خوفتنا لا ترد ولا تقول انو لي احد في البيت ينتظرني
حمد:اها "ويروح يجلس على الكنب"
غاده:حمد وش فيه فيصل
حمد:هااه والله ما ادري وش اقولك 
غاده:حمد بلا استهبال قول وش صار
حمد:ما صار شئ
غاده:ساعتين وما صار ولا شئ
حمد:وانتي وش دخلك باللي صار بيني وبينه
غاده:لا والله اذا انا ما لي دخل من اللي له 
حمد:محد خلاص روحي جهزي المجلس وبخريه ترا بيجوني الشباب لما عرفو ان فهد عندنا قالو بيجون يتقهوون
غاده:يسلام انا قلبي على نار وهذا عازم اخوياه
حمد:غاده والله عيب روحي شبي على قهوه ونبي حلويات من ايدينك ما نبي شئ جاهز وروحي للسياره جايب لك الاغراض
غاده:والله ما لي دخل انت روح ولا قول لساره 
حمد:انا قلت انتي
فهد:وش فيك على البنت 
ويغمز له حمد انه يوقف ضد غاده
حمد:انا كلمتي وحده ما يروح الا انتي
فهد:غاده والله لو انتي رايحه ومخلصتنا من الصجه
غاده:انا بروح لانكم تقهروون



وعند السياره

فيصل كان منخش ورا السياره
وغاده تغني ..ليش انت مبعد عن عيوني ومجفلني ..يانور عين ٍ بشوفك كنت احليها ..حتى اتصالك وصوتك منقطع عني..
واعد الايام لي بتعود ليه فيها
وفيصل ورا السياره ومييييييييييييييييييييييييييييت من الوناسه
فيصل:ان كنت زعلان يا كل الغلا مني ..مجبور اراضيك وعيونك اراضيها
غاده:.................
فيصل:آآآآآآآآآآآآآآآآآآآآآآآآسف يا الغلا
غاده:تتاسف على ايش
فيصل:اني شكيت فيك سامحيني
غاده:معقوله تظن اني بسوي شئ زي اللي ببالك
فيصل:والله ما ادري بس من شفت فهد جنبك انهبلت 
غاده:كل هذي غيره
فيصل:سميها اللي تسمين 
غاده:فيصل انا توقعت منك كل شئ الا انك تشك فيني انت تعرف وش يعني شكيت ولا ووين بعد ببيتنا 
فيصل:غاده والله اسف خلاص سامحيني
غاده:شرط
فيصل:امري تدللي
غاده:تروح تجيب ايمان لبيتنا
فيصل:من هالعين قبل هالعين انا كم غاده عندي
ويروح عند الباب بيطلع ويرده صوت غاده
غاده:فيصل
فيصل:هلا
غاده:وين عكازاتك 
فيصل وهو يطالع رجوله ويتذكر:ايه نسيتوني جايك اليوم مستانس اليوم خلصت علاجي وخلاص ما احتاج للعكازات مره ثانيه
غاده:الحمد لله على السلامه
فيصل:الله يسلمك ويجي بيدخل المجلس عند حمد
غاده:فيصل وين رايح؟؟
فيصل:بدخل اسلم
غاده:لا والله وين اللي بيجيب ايمان
فيصل:يووووه قسم بالله راح عن بالي..بعدين وش كل هالحب لايمان ترى اغار
غاده:لا والله احد يغار من اخته
فيصل:ايه انا
غاده:فيصل تكفى روح جيبها والله مشتاقه لها 
فيصل:وليه ماتجي مع السواق
غاده:رايح مع امك
فيصل:امرنا لله ..اوامر ثانيه
غاده:سلامتك


ويدق الباب الخارجي

فيصل:بروح اشوف مين اللي جا
ويفتح الباب ويلقى سعود ومعه مرام
فيصل:حيالله ولد العمه
سعود:الله يحييك
فيصل:هلا مرام كيفك
مرام:بخير اشوفك عند خالي اكيد عند ست الحسن
فيصل:اسكتي لا تعطينا عين..ادخلوا انا بروح جيب ايمان واجي
ويدخل سعود مجلس الرجال ومرام دخلت عند البنات
مرام:مساء الخير
ساره :هلا والله كيفك
مرام:تمام بشوفتكم
ساره:طيب لا يكثر هذى لولو بنت خالى وهذي ميوش
مرام:لا والله قولي اساميهم الحقيقيه مو الدلع
غاده:هذي الاء وهذي مي
ويسلمون البنات على بعض
مرام:تصدقون تتشابهون
الاء:ايه لان ابوي وعمتي مره يتشابهون
مي:لا بس حنا احلى من بنات عمتي
مرام:لا والله بنات خالي احلى
غاده:ههههههاااي والله انكم منيب قايله
مرام:يا بنت الحلال مستانسين كيفنا صح ميوش
مي:صح مرّوش
ساره:حلو هالدلع جديد
مي :اي شئ منى حلو
ويقطع سوالفهم جوال غاده اللي رن 
غاده:هلا
فيصل:يالله انا عند الباب جبت لك اللي تبينه
غاده:يعلني ما انحرم منك قول امين
فيصل:آآآآآآآآآآآآآآآآآمين
ويجي صوت ايمان من بعيد:وشو انت بالصلاه وخلصتو الفاتحه
غاده:هههههااااي حلوه حبيبتي
فيصل:انا حبيبي مو حبيبتي
غاده:قاعده اقولها لايمان
فيصل:واخو ايمان ما له رب
غاده:لا عيب تخيل اقول لسعود حبيبي
فيصل:تقارنيني بسعود
غاده:لا لا خلاص بنزل لكم
وتقفل السماعه
البنات:منو
غاده:وش دخلكم
ساره:اكيد فيصل
غاده:ايه جاب ايمان
مرام:اول مره احس لفيصل فايده
غاده:كولي تبن
البنات:ههههههههههههاااي

وتنزل غاده للحوش وكانت سياره فيصل توها داخله وتركض لمها

غاده:هلا والله
ايمان :هلا فيك
غاده:والله اني اشتقت لك يالدبه
فيصل:ما كنكم امس شايفين بعض
ايمان:وانت وش حارق رزك
فيصل:لاولا شئ بس من جيتي ما عطتني وجه
غاده:تفضل ولاتزعل
فيصل:وين اروح
غاده:عند العيال
فيصل:وليه ما توديني انتي
غاده:ههههه لان سعود موجود
فيصل:والله مفتشل من فهد هو اسمه فهد صح
غاده:ايه ..بس ما عليك تراه حبوب 
فيصل وهو داخل:ادعولي
ايمان:حشا داخل معركه
غاده:ليه ما تدرين وش صار 
ايمان:لا وفيصل يقول شئ
وتقول لها السالفه
ايمان:معقوله ما يدري ان لك اخوان غير سطام وحمد
غاده:شكله هيك..قومي ندخل
ايمان:خلاص اسبقيني بجيب كيس من السياره واجي
غاده:اوكي
وترجع غاده للبنات وايمان راحت للسياره تجيب الكيس
وهي داخله وتصدم بحمد وطاحت طرحتها لانها كانت بس حاطتها على راسها مو متغطيه
حمد اللي من شاف ايمان صنم ولا قدر يتحرك وايمان نفس الشئ
حمد بعد ما استوعب اللي حصل:اسف ايمان ما كنت ادري ان فيه احد برا
ايمان وصوتها يالله يالله يبان:مسموح اسمحلي بطلع فوق
حمد :انتبهي لعمرك
وتطلع ايمان الدرج ركض وتقول بقلبها..شقصده يقول انتبهي على عمرك معقوله..لالا ..هو يعتبرني زي غاده ..بس انا..
لا اقعد اتخيل شئ مستحيل
ويقطع افكارها صوت ساره:هيه وين رايحه صار لي ساعه اناديك
ايمان:هنا هنا توني جايه بس الله اكلتيني
ساره:تاخرتي وقلت لا يصير البعبع اكلك
ايمان:بعبع بعينك ادخلي
ويدخلون على البنات ويسلمون ويجلسون وبعد ساعه تدخل ام حمد للصاله العلويه
ام حمد:يا هلا والله ببنياتي كيفكم
ويقومون مرام وايمان يسلمون
ام حمد:وليه اختك ما جت يا ايمان
ايمان:لا عبير تعبانه وقلت لها ترتاح بالبيت
ام حمد:سلامتها سلمولي على اهلكم
البنات:يبلغ 
غاده:ماما شفتي العيال بالمجلس
ام حمد:لا والله خلوني اروح اسلم عليهم
مي :عمه وين امي
ام حمد:ذكرتيني اله يذكرك بالشهاده امك تحت انزلو سلمو عليها
البنات:ان شاء الله
ويروحون يسلمون
مي:غدو قلبي
غاده:نعم شكل وراك سالفه
مي:شدراك
ام تركي:الكل يعرف سوالفك
غاده:امري يا بنت الخال وش بغيتي
مي:ما يامر عليك عدو بس ليه ما تقولين لحمد والشباب يطلعونا نتعشى برا
البنات:ايوالله 
مي:وكل وحد مننا معها اخوها 
غاده :بروح اشوفهم
وتروح للشباب ومن ورا الباب
غاده:فيصل..حمد ..فهد..تعالو ابيكم شوي
سعود:وانا من المغضوب عليهم
غاده:لا والله بتسمع السالفه بس هذولا ابي اشوفهم قدامي
ويجونها
فهد وهو يحضن غاده عناد في فيصل:امري بغيتي شئ
فيصل:انت شيل ايدك
غاده وهي تنزل يد فهد من على كتفها:انا ما جيت حتى تتهاوشون اذا بتطولون ترا بروح
فيصل:لا والله ما نتهاوش 
غاده:خلوني اتكلم ولا احد يقاطعني
سعود:صار لك ساعه تتكلمين ولا قلتي لناوش المطلوب
حمدوهو يدخل راسه للمجلس:جبتها يالله خلصينا
غاده:بالمختصر المفيد نبي نطلع نتعشا برا
حمد:لا والله انتي ومين
غاده:اناوالاء ومي وساره ومرام وايمان
فهد:لا حشا حنا بنطلع مع قبيله مو بنات
غاده:وش قلتو ايه ولا لا
فيصل:ايه روحو جيبو عباياتكم
حمد:لا والله تكلم عن نفسك انا منيب رايح
غاده:طلبتك
ويجيهم صوت البنات من بعيد:تكفووووووووووووووووووووون
العيال:ههههههههههههههههههههااااااي
حمد:امرناا لله عشر دقايق اذا ما طلعتوا والله ما فيه روحه
غاده:هوا بس اتصلو بخالد
حمد:تم ننتظركم بالسياره
بعد 10 دقايق الكل بالسياره 
وكانوا كالتالي فيصل معاه غاده وايمان وسعود معاه مرام لحالها وفهد وحمد بسياره وحده ومعاهم مي وساره والاء
ولحقهم خالد في المطعم

×× 





(الكل يبي الجمعى والكل يبي الناس &&& وخالد يبي بنتن تولع بهواها )
(في ليلة العرس الكل ورا الساس &&& كلن يبارك فيصل بغاده سواها )

الجزء الثالث عشر


طبعا البنات في غرفه والعيال في غرفه بس يفرق بينهم جدار"حق السوالف"
ويجيهم خالد بعد ماعرف هم باي مطعم وطبعا عرف الشباب وين جالسين لانهم فاتحين الستاره
ويسلمون على بعض 
فهد:اقول فيصل عمك هادي كذا دايم
سعود:ضحكتني لا بس شكل خالي عنده سالفه "ويدف خاله مع كتفه"الووو نحن هنا 
خالد:هلا بغيت شئ
فيصل:لا واضح الاخ مو معانا ابدا
خالد:لا معاكم
فهد:لا واضح واضح
خالد:اقووول ما كني عمك هاااه تراك زيك زيهم
سعود:فهد؟؟ليه
فهد:ايه..ناسي انو عمتي اللي هي زوجه خالك مرضعتني وخالد يصير عمي
سعود:يا سلام يعني طلع لي ولد خال جديد
خالد:من قلهم تبي زياده
سعود:في الزياده بركه
وجيهم صوت غاده:خالد..حنا ما لنا رب تسلم علينا
خالد:لا بس 
فيصل:مستحي من البنات
فهد:اقول قوم سلم
ويدخل خالد بعد ماتغطت الاء
مرام:خلود حرام عليك خل البنت تكمل عشاها
الاء:لا عادي خليه
مي:لا من جد من جد انت تصير عمي
خالد:هههههههااي ايه ليه تسالين
مي:حرااااااااااااااام ليتك مو عمي
خالد:افا ليه؟؟لهالدرجه انا كريه
مي:لا بالعكس لو منت عمي كان تزوجتك
الكل:هههههههههههههههههاااااي
الاء:مي عيب هالكلام
خالد:لا خليهاهي حسبه ساره صح مي
مي:صح
حمد:خلاص خالد خل بنت خالي تتعشى
خالد:وانت وش دخلك لا يكون معينتك انت ومرام المحامين حقينها
حمد:لا بس نبي نرجع البيت قبل لا يتاخر الوقت
خالد:اوكي..اسمحولي انساتي
الكل :مسموح


*******************************


بعد شهر تقريبا من الاحداث السابقه
"يــــــــــــــــــــوم الزواج"

الدنيا كلها حوسه اللي يرتب واللي تتزين واللي يستقبل يعني بالمختصر المفيد ما فيه احد فاضي
العروس كانت في غرفتها وطبعا كل اهل العروس ببيت ابو حمد"خوالها وخالاتها" خالتها جت من الشرقيه قبل اسبوع هي وعيالها
والبيت كان زحمه موووت لدرجه ان الشباب نايمين في الخيمه الخارجيه "الحمد لله انها مكيفه"لانها بعيده عن البنات
في غرفه العروس
بدور:غاده علميني ليه تبكين
غاده:مدري خايفه
الاء:انا شفت فيصل وش حليله
بدور:لا شكل اهلك بيزوجونك وحش
غاده:لا حرام عليك
البنات:هههههههههههههههههههه
مي:حتى وهي تصيح تدافع عنه
وتدخل عليهم ام حمد والخاله موضي ومرة خالهم هيا
ام حمد:يا غاده يا يمه ليه تبكين
غاده:مدري يمه احس قلبي يعورني
ساره:من الوناسه يا غيود
الكل:هههههههاااي
هيا:ساره حتى ليله عرس اختك مستهبله
ساره:اسمحو لي انا ما اقدر امسك لساني لو هي ليله عرسي
ويطق الباب:ام حمد ..ساره تعالو شوي
ساره وهي تفتح طرف الباب:هلا خالد
خالد:هلا فيك قولي لغاده المسكه الساعه 1 تجي لحد عندها و الزفه الساعه 1 ونص تمام كذا ولا نعدل
غاده:لا تمام مشكوور نخدمك بالافراح
خالد:انتو ادعو لي اتزوج هذا اللي ابيه منكم 
ام حمد:يعني انفكت العقده
خالد:ايه انفكت بس عاد مو تلعبون علي وتزوجوني وحده تشبه ساره ولا مي ابيها تشبه غاده
"بدور اللي يشوفها اول لمحه تشبه غاده"
ام حمد:خلاص بس خلنا نخلص من غاده وفيصل وعقب ازوجك على ايدي
مي:لو تموت ما بتحصل وحده بجمالي
خالد:هو عشاني ما ابغا اموت ..يالله تامروني بشئ فيصل ذبحني بالاتصالات كنه اول مره يعرس
مي:ليه الواحد عندك كم مره يعرس
خالد:لا اذا تزوج اللي يحبها مره وتكفي
ساره:اشوف العم صايره سوالفه كلها عن الحب لا يكون حبيت
خالد:يمكن كل شئ جايز هاليومين..باااااااااااي


***************



العصر 
في القاعه
كانو الحريم هناك ويرتبون 
اما فوق البنات كانو يتزينون 
في الغرفه عند البنات
الكوافيره كانت قاعد تصلح مي
الاء:انا خلوني اخر شئ
بدور:ايه بس كل وحده تمسك نفسها خلوكم على طهاره 
مي:اوووووووووووووووووووووووووووووووه نسيت
ساره:وش نسيتي
مي:ما توضيت
غاده:خلاص "وتكلم الكوافيره"خليها بتروح تتوضا 
الكوافيره:شو نسيت تتوضا هيدا شئ ما بيتنسا
مي:عاد نسيت واللي صار صار
وتروح تتوضاوالبنات يضحكون عليها
وعلى الساعه 9 البنات خلصو مكياجهم وتسريحاتهم نوصفهم وحده وحده
مرام:كانت لابسه فستان ليموني ظهره مكشوف ونازل عليها سلاسل من نفس لون الفستان ورافعه شعرها كله شنيون متموج شوي
الاء:كانت لابسه فستان موف كتف مكشوف وكتف لا الصدر كله شك وينزل بنعومه على الجسم والمكياج موف باسود ومسويه شعرها كيرلي
وحاطه فيه ورده موف
بدور:كانت لابسه فستان قطعتين اورنج ضيق من فوق وفيه جيبون خفيف فصاير الفستان منفوش شوي والمكياج نفس لون الفستان ومسويه 
سشوار منفوخ لشعرها 
ساره:لابسه فستان تركواز اللي يصير قطعتين بنطلون جينزوبلوزه طويله مشكوكه بالكامل ومسويه لشعرها سشوار منفوخ لان شعرها قصير
وحاطه ورده من عند اذنها
مي:لابسه فستان عشبي بلوزه مشكوكه شك خفيف معاها تنوره فيها قصات رهيبه ورافعه شعرها رفعه خفيفه على كيرلي
دانه:لابسه فستان قطعه وحده فوشي والمكياج فوشي ومسويه شعرها تمويجات خفيفه ومنفوخ
وينزلون البنات تحت عشان يستقبلون الضيوف
على الساعه عشر جو اهل المعرس"اهل فيصل"
كانت ايمان لابسه فستان احمر ناري ضيق على الصدر وفيه كسرات من تحت وفيه شك خفيف لان اللون ما يحتاج شئ وكانت رافعه شعرها كله شينيون
وحاطه فراشه بالخرز بشعرها والمكياج من الوان الفستان
وعبير لابسه فستان وردي ناعم ومسويه لشعرها تمويجات خفيفه وورده ورديه والمكياج وردي ناعم 
وكانو خالات فيصل جايين معهم
ساره:احلاااااااااااااا ايمان والله شكلك رهيب ما توقعت المصممه تخليه كذا
ايمان:قايله لكم هالمصممه رهيبه
ساره:شوفي فساتيننا كل وحده احلى من الثانيه
ايمان:كلكم عندها
ساره:لا بدور ودانا عند مصممه بالشرقيه
ايمان:اهااا خلينا نروح نسلم عليهم


*****************************


الساعه 11ونص
الدنيا ربشه على الاخر والبنات كل وحده بمكان 
على المنصه
المطربه"او ما تسمى عندنا يا الخليجيين الطقاقه"احلى من القمر
والبنات كلهم قاموا على الستيج يرقصون
احلى من القمر غاده**واحلى يمكن شويه
واحلى من العسل كلمه **قالتها بحنيه
احبك لما قالتها **يا بختي قلت ساعتها
وانا واحد من العشاق**وهي اختارتني من ميه
ولما قالت المطربه احبك لما قالتها البنات كلهم صرخوا<<داخلين جو
طبعا هذا المود عند الحريم اما الرجال شوفو
فيصل جالس وحواليه عمانه وخواله وكل شوي جايه رجال ويسلم عليه ويبارك له
على الساعه 12 حطو العشا عند الرجال ووحده الكل طلع ما بقى الا اهل العروسين
خالد:فصوول فيصل
فيصل:نعم نعم وش تبي مناديني من بعيد وش تبي
خالد:اتصلو فينا تو وقالو تعال عشان تنزف مع العروس
فيصل:لا والله احلف انت بس ..
خالد:والله ليه وش فيك
فيصل:ليه توكم تعلموني اني ابنزف..لا يا بابا تبون الحريم يقطعون لحمي بكثر حشهم ويقولون"ويتكلم باستهزاء"والله المعرس حلو ..
لا شين..خشمه مدري شلون قايل ..والمعاريس لايقين على بعض ..لا ما راح اروح عند الحريم مو كفايه يوم الملكه
خالد:طيب غاده تبي تنزف
فيصل:حقها انا ما قلت شئ بس انا ما لي لزمه تبي انت رح
خالد:خلاص اروح اقول لايمان
ويتصل بايمان 
ايمان بصراح من الصجه اللي عندها:هلا بسرعه وش تبي تراني مشغوله
خالد:لا بس فيصل يقول مايبي ينزف
ايمان:ههههههههههههههههههههههههههاااااااي اقول خالد بروح عند غاده واتصل فيك خليك قريب
خالد :اجل وين بروح...
وما خلته يكمل كلامه وقفلت بوجهه
بعد عشر دقايق يرن جوال خالد
خالد:هلا يالله وش بتقولين
ايمان واللي مو قادره تمسك نفيها من الضحك:خههههههههههههههههههههههههههههههههاااي خلود انت من صدقك ولا تمزح تقول فيصل ما
يبي ينزف
خالد:لا من جد
ايمان:لحظه خلني احط على السبيكر..يالله تكلم
خالد :وش اقول؟؟
ايمان:مو تقول انو فيصل ما يبي ينزف...اصلا منو قالك انه بينزف
خالد وعلامات الدهشه ترتسم على وجهه:اجل ليه تقولون تعالو
ايمان وغاده ميتات ضحك عليهم
ايمان:هو ما يبي يدخل عند زوجته 
خالد وهو يكلم فيصل:ماتبي تدخل عند غاده؟؟
فيصل:اجل وشوله ومتزوجها عشان اتفرج عليك؟؟
خالدوهو يكلم ايمان:الا يبي يروح لها
ايمان:اصلا حنا عارفين انو فيصل ما يحب ينزف بس انا اتصلت فيكم عشان اقولكم خلوكم قريبين عشان اذا رجعت غاده لجناحها تجون
خالد:اهاااااااا...طيب منو يدخل بعد؟؟
ايمان:لحوووووووول حتى بهذي انا بعلمكم..تجون انتم يا عمامي مع خوالها واي احد من الرجال اللي ما تتغطى عنهم فهمت
خالد:خلاص فهمت بس اذا خلصتوا اتصلوا فينا
ايمان: ok
غاده:والله لا اخوك ولا عمك صاحين
ايمان:صادقه شكلهم شاربين شئ مضيعهم.....خلاص غدوو انا بنزل تحت تامرين بشئ
غاده :سلامتك



×× 


(الكل تعبان من الرقص ومن الرجه &&& حتى بدور اليوم جايها دورها )
(وفي غرفة الحب القلوب مجتمعه &&& عدت على خير والكل صورها)


الجزء الرابع عشر


الساعه 1ونص وقت زفه غاده

كانت ايمان مشرفه على الزفه من الاول للاخر كانها هي اخت غاده مو بنت عمها
طفو الاناره وولعوا شموع على الطريق اللي بتمشي منه غاده
حد منكم شاف بدنيا بدر**مقبلن يمشي ومن حوله بشر
من حلاه يزد للناظر ضياه**ان ظهر للناس ولا ما ظهر
هذا ما هو بدر ليلن يختفي**مع طلوع الصبح وبزوغ الفجر
او بدر يصبح بعد مده هلال **هذا بدر مكتمل طول الشهر
ولا اله الا الله لا اله الا الله **وعالنبي محمد يالله صلو عليه
كلولولولولولولولولولولولولولولولوللييييييييييش الف الصلاه والسلام عليك يا حبيب الله محمد كلولولولولولولولولولولوليش
تنزل غاده بزي الاسانسير بس مفتوح ولما وصل للارض انفتح باب وطلعت منه غاده وقدامها اختها رغد ولابسه فستان ابيض من تصميم زهير
مراد ومشت لما وصلت للكوشه والاغنيه لا زالت مستمره والمصوره مع غاده لما جلست وبعدها وقفت المصوره وقاموا الناس يسلمون على
غاده
بعدها قاموا البنات واهدوا غاده اغنيه خليلووه لان غاده تحبها وقامو يرقصون وغاده مستانسه من حركتهم

"ما قلت لكم موديل فستان غاده والكوشه فستان غاده كان موديله ضيق من عند الصدر وعاري حبل ومن تحت منفوش وله ذيل طويل ولونه
ابيض فيه شك ذهبي كانت رافعه شعرها كامل والشرعه حقتها ما توصل للكتف ومثبته بالتسريحه على جنب 
اما الكوشه كان تحتوي عل صور غاده وفيصل من كانو صغار(فكره مرام)"



***********************************


الساعه 3 حطو العشا وغاده طلعت لغرفتها
بعد نص ساعه طلعو ابو حمد وابو سلطان وحمد وخالد وابراهيم"خال غاده"وفهد وطبعا"فيصل العريس"
وكانو ايمان وبدور موجودين عند غاده
طق طق طق<<صوت الباب
ايمان:مين؟؟
خالد:حنا جينا ليه ما نزلتو؟؟
ايمان:ما عطيتونا خبر انكم بتطلعون..لحوول المشكله ما فيه عبايات
خالد:عادي اطلعي بسرعه اخلي حمد وفهد يغمضون
ايمان:لا والله وبدور
خالد اللي من سمع اسم بدور تلخبط:هااه خلاص حطو اي شئ
غاده:شوفي عبايتي تغطو فيه سوا
بدور:يا ويلي يا الفشيله....الحين شبيقولون عني
ايمان:ما عليك عادي انتي كنتي عند غاده ما سويتي شئ غلط
بدور:الحمد لله انو بندر مو موجود ولا كان قص رقبتي
ايمان:هههههههااي خلينا نطلع قبل لا يهاوش فيصل
ويطلعون البنات والرجال صدو للجهه الثانيه
بعدين دخلو الاهل على غاده
ابو حمد :السلام عليكم
غاده اللي كانت جالسه على الصوفا ومبتلشه بفستانها اللي وش كبره:هلا وعليكم السلام
طبعا لعانه من ابو حمد وابو سلطان جلسوا وخلو غاده بالنص والكل جلس ما عدا فيصل اللي ظل واقف
حمد:ولو فيصل ما اعجبتك اختي
فيصل:هااه لا الا اعجبتني بس وين اجلس
ابو سلطان:روح دور لك على كرسي
ابراهيم:افا يا عبد العزيز وش فيكم على الولد خلوه يجلس جنب مرته
بهالوقت غاده قامت تتقلب الوان
ويفتشلون ابو حمد وابو سلطان ويخلون الصوفا الكبيره لغاده وفيصل 
ابو حمد:مبروك يا بنتي..مبرووك فيصل
غاده +فيصل:الله يبارك فيك
فهد:الله يا حلوك يا غاده<<كان يبي ينرفز فيصل
ويطالع فيه فيصل بنظره تهديد
فهد:لا والله امزح طالعه شيييينه 
غاده:نعم"قالتها بهدوء
فيصل:لا ولا يهمك خليه
حمد:اقول المصوره بتجي تصورنا مع المعاريس بعدين نضف خششنا
الكل:ههههههاااي
ابو حمد:خلاص روح ناديها وخلينا بسرعه نطلع لانو فيه ناس يبوننا نطلع
حمد:طيب
وتجي المصوره وتصور صور عائليه
بعدين طلعوا كلهم ما بقى غير خالد وحمد
حمد:فيصل قول امين
فيصل:امين...ليه
حمد:اني اكون اول واحد يتزوج بعدكم
غاده:امين
خالد:لهالدرجه تبين تزوجينه
غاده:ايه
فيصل:عاد ممكن الحين تورونا عرض اكتافكم
خالد:ليه بتفصل لنا ثياب
فيصل:ايه
خالد:اوكي حنا بنطلع لانو بنا نوم ..
فيصل:مع السلامه
ويطلعون خالد وحمد ويتركون فيصل وغاده لحالهم


********************


ننزل تحت 
الناس بعد العشا قامت تطلع
مي:يووووه والله تعبت
رؤى<<بنت خاله ايمان:حتى انا احس رجولي تقطعت
ايمان:كم مره غاده بتعرس..اتعبوا شوي
مرام:صادقه..الا ساره وين؟؟
دانه:راحت مع بدور يرتبون الاغراض
وبهالوقت يرتفع اذان الفجر
والحريم كل وحده تهاوش بنتها وتقول لها تروح تلم اغراضها
عند باب الصاله
البنات كانو يجمعون اغراضهم هناك عشان العيال يجون ويركبونهم السياره
بدور:كانت تغني اغنيه الجسمي الحبيب الاولي وهي تحط الاغراض "صحيح صوتها مو بالمره بس.."
ما الحب إلا للحبيب الأولي 
الجرح من ايده يطيب وينجلي 
لو راح عني وغاب وصد وقسى 
لو عشت عمري بلاه في هالحياة 
يكفيني من حبه غلاه والذكريات 
بحر الهوى يا سامعين ماله دوى 
مايروي قلب العاشقين مهما روى 
بهالوقت كان خالد داخل ياخذ الاغراض وشاف شئ ما توقع بحياته يشوفه



****************************


نرجع لفيصل وغاده
فيصل:مبروك غاده
غاده:الله يبارك في حياتك
فيصل:ما تتصورين شقد كنت انتظر هاليوم
غاده..........................
فيصل:والله من طلعت على الدنيا وانا ما ابي غيرك
غاده.......................
فيصل:غاده فيك شئ؟؟
غاده:لا 
فيصل:اجل ليه ساكته؟؟
غاده:وش اقول
فيصل:مدري بس ابي اسمع صوتك
غاده:طيب واتكلم اقول وشو؟؟
فيصل:اذا كلمتك بالجوال يا كثر سوالفك وهنا ساكته
غاده:ههههههههههههههاااي
فيصل:يعلني ما انحرم من هالضحكه 
غاده :ولا منك
فيصل:اوكي بقوم ابد ملابسي بالغرفه الثانيه وانتي خوذي راحتك
غاده:اوكـ
وتاخذ غاده شاور وتبدل ملابسها وتفتح الباب وتقعد على التسريح تصلح شعرها
ويطق الباب فيصل
غاده:تفضل
فيصل:بدلتي
غاده ايه
فيصل :خلاص انا بالصاله لو بغيتي شئ ناديني
غاده :اوكي..فيصل
فيصل:عيونه
هنا غاده استحت:صليت
فيصل :الحمد لله
غاده:اهاا
فيصل:ليه
غاده:ماني عارفه القبله من وين
فيصل:من هنا
غاده:شكرا
فيصل:العفو..اوكي بطلع تامريني بشئ
غاده :سلامتك
وتعدي هالليله على خير بالنسبه للعروسين



×× 


(يومهم الثاني الهدوء جامعهم &&& وكلن يبي الراحه بعد ليله وعناها)
(في بيت ابو سلطان دايم قايدهم &&& حتى حمد صار بين القلوب وشقاها)






الجزء الخامس عشر




نشوف شو صار مع بدور

تذكرون كانت قاعده تحط الاغراض عند الباب وتغني وشاف خالد شئ ما يتوقع بحياته يشوفه
هل دخل خالد على بدور؟؟ولا لا



بدوركانت تغني وحست انو فيه احد وترفع راسها وليتها ما رفعته
شافت خالد متركي على الجدار ويطالع فيها
خالد.........................
بدور......................
خالد بقلبه"يا حلوها هالبنت دووم لما اشوفها اتلخبط سبحان اللي خلقها دومها تجنن"
بدوربقلبها"اااه يا حلوه الولد جذاااب نظراته تسحرني تجنني."
خالدبعد ما حس على دمه:اسف اختي ما كنت ادري او فيه احد بس الشباب قالوا رح جب الاغراض من عند الباب
بدور..لا اشوا انك جيت<<تقوله بقلبها:مسموح خلاص انا بروح 
خالد:انتبهي على نفسك<<قالها بدون ما يحس
وتروح بدور للبنات ويرجع خالد للشباب وهم ماهم عارفين انو كانت فيه عيون تراقبهم من بعيد..من عيونه؟؟..بعدين تعرفون

مي:بدور وين كنتي ؟<<مو مي لا تخافون
بدور وتحاول تتصرف بشكل طبيعي:يعني وين كنت ..كنت احط اخر اغراضي عند الباب..ليه تسالين
دانه:لانو خالتي تقول ناموا عندنا عشان ساره
ساره واللي كانت توها جايه :لا والله يعني كنتو بتنامون بغير بيتنا؟
البنات:لا ما نقدر 
ويروحون للبيت ويدخلون الكبار ينامون اما البنات.............سهره صبااااحي







*******************






صباح اليوم الثاني


الساعه 1
قامت غاده مستغربه هي وين نايمه وبعدين تذكرت انها تزوجت والحين هي مع فيصل بالفندق
وتصلي الظهر وتتلبس وتطلع عشان تقوم فيصل وتلقاه نايم على الكنب
غاده بهدووووء:فيصل..فيصل
فيصل..........
غاده وهي تهزه بشويش:فيصل يلا قووم
فيصل بقلبه اذا هذي طريقتا بالتقويم عز الله ما قمت:هممم
غاده:فيصل يلاا قوم صلي
فيصل يقوم ويتصنع الغضب:نعم انتي وش تبين مقومتني من صباح الله خير ما تعرفين تقعدين لحالك لحد ما اصحى من نفسي
غاده وهي خاااايفه:انا بس كنت..
وتقطع كلامها ضحكه فيصل:هههههههههههههههههههااااي
غاده:..........
فيصل:صباحيه مباركه يا عرووس
غاده وهي مستغربه تغير بسرعه:صباحيه مباركه
فيصل وهو يحك شعره:كم الساعه
غاده بهدوءها المعتاد:الساعه وحده ونص 
فيصل:اووووف ابقوم اصلي بعدين نروح نسلم على اهلي واهلك
غاده:توني مكلمه ساره وقالت انهم مجتمعين ببيتكم
فيصل:اهاا يله ابقوم اصلي واخذ شاوراحس عظامي متكسره
غاده:ليه نمت هنا
فيصل:ما عزمتيني انام عندك ولا فيه غرفه ثانيه
غاده:اسفه ماكنت اعرف انو ما فيه غرفه ثانيه
فيصل وهو يقرص خدها:سامحتك بس ياويلك تعيدينها
غاده وهي متفشله:اوكي يله قوم صلي وانا بتلبس عشان نطلع
فيصـل:اوكي




******************




بيت ابو سلطان
ايمان:يوووه ساره والله تاخروا
ساره:شفيك اصبري اعوذ بالله لهالدرجه اشتقتي لها
ايمان:مررره
عبير:خلاص شوفيها جت
وتدخل عليهم غاده ومعاها فيصل
فيصل+غاده:السلام عليكم
الكل:وعليكم السلام
ابو سلطان:حيااكم الله ادخلوا
فيصل:شدعوه يبه ضيوف داخلين عليك
ابو سلطان:لا يا ولدي بس شكلكم مستحين تدخلون
الجده:لا ابد عيالي بيجلسون جنبي
ويجون فيصل وغاده ويجلسون جنب جدتهم واحد يمينها والثاني يسارها
الجده:وش اخباركم؟
فيصل:تمام التمام
الجده:وانتي يا غاده؟
غاده:الحمد لله
ام سلطان:ايمان قومي جيبي القهوه
ايمان:ان شاء الله..غاده قومي معي
فيصل:وين تروح
ايمان:تجيب القهوه معي
فيصل:لا والله احلفي انتي بس
ايمان:والله
فيصل:انا ما تزوجت غاده عشان تكون خدامه لك
غاده:لا فيصل بروح معاها تلقى عندها سالفه
ابو سلطان :خلها كل هذا ما تبي تفارقها
فيصل وهو مفتشل:لا خلاص سوي اللي تبينه





**********************





في المطبخ
ايمان:غدوو تكفين وش قالك فيصل امس
غاده:ما قال شئ
ايمان:لا والله الحين تخبين علي
غاده:لا مو مساله اخبي عليك بس والله ما قال شئ ..بعدين وش هاللقافه اللي طابه عليك
ايمان:لا لانه من زمان وهو يخطط لهاليوم 
غاده:والله لو صار شئ بقولك
ايمان:طيب يالله ناخذ القهوه لان ابوي بيعصب علينا 
غاده:lets go





***********




بعد صلاه العصر
مرام:عبوره انتي الحين رايحه لاول ثانوي
عبير:يس ...الله يعين
ساره:لا يلعبون عليك تراها مو صعبه زي ما الكل يقول
عبير:ان شاءالله انا بشد حيلي والللي يصير يصير
سالي(الخدامه):مدام غاده مستر فيصل وانت يو ان ذا قاردن
ايمان:احلااا يا خي قوليله يصبر لما تروحون للبيت
غاده:انتي كولي تبن.وجع..اوكي سالي تل هم اي ويل كام
ايمان:لا منيب ماكله وبجي معاك
غاده:حياك الله ما عندنا اسرار نخبيها عنك
ايمان:اوكي
ويطلعون لفيصل اللي جالس بالحديقه ومعاه......
ايمان:بووووووووووه
حمد:وجعه توجعك"قالها وهو يلف وجهه باتجاه ايمان"
فيصل وغاده:............
حمد:.....
ايمان:.........
الكل سااااااااااااكت وما نطق بحرف واحد
فيصل:حمد تعال شوي
غاده:ههههههههههههههههههه
ايمان:يا ويلي يا الفشيله وش بيقول عني حمد الحين بيقول هذي خبلا ...تكفين لا يدري انه انا 
غاده:احلفي كنه ما يعرف شكلك
ايمان:وش دراك انه يعرف شكلي
غاده:فهد ولد خالي يعرف شكلك
ايمان:قولي قسم
غاده:قسم..قبل كم يوم كنا نتكلم عنك وقال لي هي وش كبرها وقلت له انك ما تصلحين له وانك اكبر مني بسنه
ايمان:حماره ليه تقطعين زرقي
غاده:حمارتين..اقووول ترا اعلم حمد
ايمان:تعلمينه بوشو
غاده:انتي غشيمه ولا تغيشمين
ايمان:لا والله ما ادري وش تقصدين
غاده:معقوله ما فهمتي تلميحات حمد ابدا
ايمان:لا ليه
غاده:الاء اللي توها جايه من غربه وما تعرف حمد مثل ما تعرفينه فهمت تلميحاته
ايمان:غاده تكفين لا تلعبين باعصابي وش تقصدين
غاده:ما تدرين انو حمد...............................................


حمد وش فيه ؟؟!!1 



(موعد السفرة قريب والكل متجهز &&& فيصل وغاده لأحلى البلاد ياخذها )
(كل البنات اتجهزو لخطة شي &&& بطلها ابو بندر وابراهيم لمي قايدها )


الجزء السادس عشر..



عند فيصل وحمد
فيصل:حمد انت وش سويت؟
حمد:انا ولا انت..ليه ما قلت لغاده اني معك؟
فيصل:كنت بسويها مفاجأه
حمد:لا والله صارت مفاجعه..وش بتقول عني اختك؟الحين بتقول هالولد اسلوبه دفش وكريه
فيصل:اهااا ليه انت يهمك راي ايمان فيك؟
حمد:هااه اكيد
فيصل بخبث:ليه؟
حمد:اولا لانها بنت عمي 
فيصل:اهاا وثانيا 
حمد:هذا ما يخصك مع الايام بتدري وشو ثانيا
فيصل:ياخي قولها وخلصنا
خالد:يقول ايش؟؟
حمد:ما اقول شئ..الا وين الناس ما اشوف احد
خالد:احلفوا بس الناس مشت بعد الغدا وامك تقول سلم على غاده عشان تمشون
حمد:الا فيصل متى بتسافرون؟
فيصل:اليوم بليل؟؟بس لا تقول لغاده وين بنروح
حمد:ليه انتو وين بتروحون؟
خالد:كالعاده فرنسا للمعاريس
فيصل:اكيد لا ..بنروح ايطاليا
حمد:ليه ايطاليا؟
فيصل:احس فيها اماكن سياحيه كثيره
خالد:اهااا
حمد:ما يصير تاخذوني معكم
خالد:وين بتحشر نفسك بين اثنين توهم متزوجين
فيصل وهو يناظر حمد بطرف عين:تصدق انك تقول نفس الكلام اللي قالته ايمان ليه ما تاخذها وتجون معنا
حمد:اخاف ما ترضا اسالها وشوف
خاالد:هييييه صدقت انت؟
حمد:حنا نمزح ما تقبل المزح؟
فيصل:لا انا اتكلم جد
حمد:لا ما حزرت يا بابا تبيني اتزوج نو وااي 
فيصل:بس كيفك اذا طارت البنت لا تقول فيصل ما عطاني خبر
خالد:مهني اللي تطير؟
حمد:شتقصد؟
فيصل:قصدي واضح
خالد:اقووول انت واياه وش عندكم اخليكم احسن لي 
ويروح خالد ويمسك فيصل كتف حمد:حمد انا ادري انو انت تحب ايمان 
حمد:بس انا.....
فيصل:ما يحتاج تتكلم اذا تبي البنت روح لمها ترى انا اكلمك لانك اخوي مولانها اختي..انا ما ابيك عقب تندم 
حمد:اندم على ايش؟
فيصل:تندم على اهمالك لهذا"وياشر على قلب حمد" اخليك الحين..انا بروح لغاده
حمد:وشوف لا يصير عندها احد بعد
فيصل:اوكـي



***********************************


يروح فيصل للبنات
فيصل:وش سويتي يالهبلا
ايمان:وانا وش دراني انه حمد مو خالد
غاده:فيصل الغلطه غلطتك..ليه ما قلت لنا انو معاك حمد
فيصل وهو يلوي فمه:يعني الحين غلطتي عشان بسويها لك مفاجئه
ايمان:تسوي لغاده مفاجئه وانا اتورط فيها
فيصل:بس تدرين حركتك هذي خلتني اكشف شي
غاده وهي ماسكه خصرها:ووش اكتشفت يابابا
فيصل:اكتشفت..هااه..اكتشفت اني بدونك ولا شئ
غاده:فيصل..حرام عليك والله استحي
فيصل:اموووت انا على اللي يستحوون 
ايمان:اقوول استحوا على الاقل قدامي
فيصل:والله انا ومرتي انتي وش جابك
ايمان:لااا طالت وتشمخت اروح اخليكم لا يجيني شئ
فيصل:يكون احسن
وتروح عنهم ايمان
غاده:فيصل حرام عليك احرجت البنت
فيصل:ايمان تنحرج...مستحيييييييييييل...اصلا هي مفتشله من حمد
غاده:بس جد اشكالهم رهييييبه
فيصل:بس صار اللي ببالي صح 
غاده:ووشهو اللي ببالك؟
فيصل:اذا رحنا البيت اقولك..الحين امشي نسلم عليهم عشان نروح للبيت نجهز اغراضنا لاننا بنسافر
غاده:متى بنروح المطار
فيصل:عشر وشوي بيودونا حمد وخالد
غاده:اوكي قوم نسلم 
ويسلمون على اهلهم ويودعونهم تخلل هذا الوداع بعض الدموع"شئ اساسي" والنصايح


****************************



الساعه عشر ونص"بالمطار"
خالد:تروحون وترجعون بالسلامه
حمد:طمنونا اذا وصلتوا
فيصل:اكيد 
خالد:وما اوصيك على غدوو وانتي يا غاده ما اوصيك على فيصل
فيصل+غاده:لا توصي حريص
خالد بهمس لغاده:اول ما ترجعون ابيك بوضوع ضروري
غاده:قل الحين
خالد:لا يبيله وقت طويل
غاده:خلاص اذا رجعنا يكون خير
فيصل:يالله غاده اعلنوا عن رحلتنا..يالله شباب نراكم على خير
خالد و حمد:مع السلامه
ويركبون عصافير الحب الطياره مودعين ارض الوطن..




*******************



بالسعوديه
وبالتحديد ببيت ابو حمد
ساره:بجد ما اتخيل اني اجلس بدون غاده..لا واللي كمل الناقص انتي بتسافرين بكرا
بدور:وش نسوي والله لو بيدي جلست مده اطول بس تعرفين ابوي بالدمام ولا نقدر نتركه زياده وبعدين عندك الاء ومي ما يقصرون
دانه:وحنا كل ما صارت لنا فرصه بنجيكم لو مع بندر لحالنا
وتدخل عليهم الاء
الاء:وش تسوون من وراي اكيد تحشون فيني...افاا ليه سوسو تبكي قوليلي من اللي مزعلك وانا اعلقه مع اذانه
ساره:هههه الله يرجك ما فيني شئ بس ضايق خلقي بكره خالتي موضي وعيالها بيرجعون للدمام
الاء:ليييييييييييييه حرااام ما شبعنا منكم ...حاولو بامكم تجلسون مع بندر شوي بس
دانه:ههههههههههههاااااي ضحكتيني يا لولو ..تتوقعين ابوي يسمح لنا انو نجلس هنا بدون امي لا مانتي صاحيه اكيد شاربه شئ
الاء:ايه شاربه مويه
بدور:مستحيل ابوي يسمح لنا
مي وهي توها داخله للغرفه:واذا خليناه يسمح لكم
بدور:بسم الله متى دخلتي
مي:توني داخله وش رايكم بكلامي
دانه:ووشلون؟
مي وهي تجلس على سرير ساره:انتم تبون تجلسون؟
بدور ودانه:اكيد
مي وهي تقوم من مكانها وتروح عند الباب:اذن خلوها علي 
بدور:تعالي يا مجنونه وش بتسوين؟
مي:بتشوفون
وتنزل ركض لعمتها موضي: عمه موضي تسمحين لبدور ومي يجلسون هنا وما يرجعون معكم؟؟
موضي:والله انا ما عندي مانع بس ابوهم هو اللي رافض
مي:لا يا عمه هذي خليها علي بس اهم شئ انتي وافقتي
موضي:على الاقل تفكوني من شرهم
مي:خلاص.."وتطلع لبيتهم ويلحقونها البنات "
الاء:مي وش بتسوين؟
مي وهو توقف بوسط الحديقه:ببساطه بكلم ابوي يكلم زوج عمتي ويقول له يخلي البنات عندنا 
بدور:يا حليلك بهالبساطه..
مي بكل ثقه:يب 
ساره:بس شوفي اذا فشلك خالي لا تقولين لنا كله بسببكم
مي:لا ماني قايله شئ
ويروحون البنات لبيت خالهم
طق طق طق <<صوت الباب ومي تطقه
ابراهيم:مين؟
مي:ميوش بنتك حبيبتك ومعاها الشينه ساره
ابراهيم:هلا ببناتي..وش تبغون
ساره:سلامتك خالي بس جايين نسلم عليك لان اليوم ما شفناك
ابراهيم:تعلموني فيكم؟؟بسرعه وش عندكم؟
مي:بصراحه ومن الاخر..نبغاك تكلم زوج عمتي موضي وتقوله يخلي بناته بالرياض وما يرجعون
ابراهيم:ليه هم متى بيرجعون؟
ساره:بكرا الصبح
ابراهيم:لحظه
ويدق على ابو بندر
ابراهيم:السلام عليكم
ابو بندر:وعليكم السلام..عاش من سمع صوتك
ابراهيم:عاشت ايامك..وش اخبار الشغل
"وهنا يأشرون البنات لابراهيم انه يبدا بالسالفه"
ابو بندر:الحمد لله كل شئ تمام
ابراهيم:بغيتك بشغله يابوبندر
ابو بندر:امر
ابراهيم:ما يامر عليك عدو بس بغيتك تخلي بدور ودانه عندنا بالرياض كم يوم لان البنات للحين ما ملو منهم
ابو بندر:ولو انها صعبه اني اجي البيت وما القى دانه بس ما اردك يا ابو تركي
ابراهيم:تسلم وانا اذا ملو رجعتهم للدمام
ابو بندر:لا اصلا بندر بيجلس يجيبهم معاه
ابراهيم:خلاص مشكور يا ابو بندر ازعجتك
ابو بندر:لا عزيز وغالي
ويقفل من ابو بندر
ابراهيم:خلاص قولو لعمتكم ان البنات بيجلسون ومعاهم بندر
مي و ساره:هيييه مشكور
(وينزلون للبنات)
مي:اووف بدور ابوك يقهر
ساره:ايه والله يقول انا ما اقدر اتخلى عن بناتي
الاء:لااا عاد
بدور:قايله لكم ابوي واعرفه
دانه:حرام والله قهر
ساره:انا ما يأست بروح اكلم خالتي
دانه:وانا معك
عند الحريم....
ساره:خاله..ترى بترجعون للدمام بدون بناتك
دانه:شوي شوي لاتقولين بدفاشه اطلبي شوي شوي
مي:وليه نطلب دام ابوك وافق
بدور :بس انتم...
مي:حنا كنا نهبل فيكم شوي
الاء:والله انكم سخيفاااات
بدور:انا جاني الصياح وانتم مستانسين
دانه:مو المهم وش سووا فينا المهم انو بنجلس وما راح نرجع للدمام..عاش خالي ابراهيم عاش عاش عااش
الخاله موضي:ليه شدخل ابراهيم بالموضوع
ويقولون البنات السالفه لامهاتهم من الالف الى الياء



******************************



في اليوم التالي
ببيت ابو سلطان
تحديدا في غرفه ايمان
ايمان:معقول كلام غاده يطلع صدق..ولا حست فيني وبتفرحني
"طبعا غاده قالت لايمان انو حمد يحبها "..
خالد اللي توه داخل الغرفه:مين هي اللي بتفرحك وليه؟
ايمان:بسم الله..شلون دخلت؟
خالد:صار لي ساعه اطق الباب ولقيته مفتوح ..بس لا تتهربين من سؤالي
ايمان:اي سؤال
خالد:مين هي اللي بتفرحك وليه؟
ايمان:محد محد..
خالد:طيب اموون والله طفشاااااااااان وبيتكم فااااضي وعبير بغرفتها تكلم
ايمان:والمطلوب؟
خالد:المطلوب كاس عصير ونطلع برا بالحديقه نشم هوا
ايمان:والمقابل؟
خالد:اوهو علينا..شفيكم كل ما قلت لاحد ابي شئ قال المقابل والمقابل..توني اكلم حمد واقوله خلنا نطلع قالي والمقابل ورحت وخليته
ايمان بقلبها..معقوله انا وحمد افكارنا تتشابه لهالدرجه؟
خالد:هييييييييه انا اكلمك
ايمان:هلا امر
خالد:بطلع لكوفي..تطلعين معي.؟
ايمان:ما اقول لا
خالد:ثواني اذا ما طلعتي بروح واخليك
ايمان:هوا
خالد:خلاص انا بشوف عبير اذا تروح معنا




******************************



في ايطاليا
فيصل وغاده صار لهم 4 ساعات واصلين وسكنوا بروما(ما راح اقول اسم الفندق حتى ما اسوي له اعلان )
في الشقه..
فيصل دخل ينام اما غاده قامت ترتب وجلست قدام التلفزيون وراحت في سااااااابع نووومه
الساعه الحين 8 بتوقيت ايطاليا
فيصل:معقوله انا نمت كل هالوقت..وغاده وين؟
ويروح للصاله يدورها ويلقاها نايمه هناك
فيصل:انا هالبنت بتذبحني..لهالدرجه ما تحبني..وما تبي تقرب مني؟؟.بروح اسوي لي كوفي بعدين اصحيها
طاخ طيخ <<صوت خناقه فيصل مع المواعين بالمطبخ
غاده تقوم من مكانها :اعوذ بالله شهالصوت؟...
وتروح للمطبخ وتشوف فيصل يفتح دولاب ويسكر الثاني وهي وقفه وتضحك على شكله
فيصل:صح النوم متى صحيتي؟
غاده:قبل شوي..وش جالس تسوي؟
فيصل:ادور على النسكافيه..
غاده:يا حبيبي ليه ما دقيت على الروم سيرفس وهم يجيبون لك اللي تبغاه
فيصل:خلاص ما ابي قهوه
غاده:اوكي بطلب لي
فيصل:دامك بتطلبين اطلبي لي معااك
غاده:اوكي..




******************************



في السعوديه
ببيت ابو نواف
ام نواف:مرام..يا مراااااااااااام
مرام:سمي يمه
ام نواف:ما تدرين سعود اخوك وين
مرام:لا ما ادري...ابتصل فيه اشوف
ام نواف:وشوفي نواف وينه بعد
مرام:ان شاء الله
وتكلم على اخوانها
مرام:ماما سعود مع صديقه ونواف عنده مناوبه وبتخلص الساعه عشر ويقول لك لا تتعشون بيجي يتعشا معانا
ام نواف :زين
مرام:ماما...شرايك بسميه بنت جيراننا
ام نواف:بنت والنعم فيها...بس ليه تسألين
مرام:ليه ما تخطبينها لنواف 
ام نواف:مرام انتي ما تعرفين اخوك من يوم ما توفى ابوك وهو ما يبي يتزوج
مرام:وليه؟
ام نواف:يقول انه يبي يهتم فيكم
مرام:يمه حنا مو بزارين يهتم فينا..
ام نواف:انا بحاول فيه مع اني ادري وش بيكون رده
مرام:تفائلي بالخير
ام نواف:ان شاء الله




********************



بايطاليا
الساعه 10 ونص
فيصل:غاده تبين تطلعين
غاده:مدري كيفك
فيصل:شلون يعني مدري تبين ولا لا
غاده:مدري احس نفسي تعبانه من السفر
فيصل:حتى انا ...شرايك نطلع نتعشا ونتمشا شوي ونرجع
غاده:اوكي
فيصل:خلاص قومي البسي عشان نطلع
بعد نصف ساعه
غاده:انا جاهزه
فيصل:يالله
وينزلون ويلقون السواق ينتظرهم بالهول
"السواق كان لبناني عايش بايطاليا "
فيصل:hello
السواق:hello,are you mr.faisal
فيصل:yes
السواق:مرحبتين معك رامي انا رح كون السايق تبعكون طوال فتره وجودكون هون 
فيصل:انت تتكلم عربي
رامي:ايه..انا لبناني وعايش بايطاليا
فيصل:الحمد لله سهلت علي..لانه بصراحه ما اعرف اتكلم ايطاليه ابدا
رامي:ما بدكون تركبو السياره؟
فيصل:بلا ..
ويرحون للسياره..وتركب غاده وفيصل ورا والسواق قدام
رامي:فيه مكان محدد بدكون تروحو لالو او لا
فيصل:لا...الحين نبغا مطعم نتعشا فيه 
رامي:اوكي انا بعرف مطعم كتير حلوو والاطلاله فيه بتعأد وممكن تجلسوا فيه لوقت طويل لانو الجو فيه ما بينمل منو
فيصل:شرايك غاده
غاده:ليه لا
فيصل:خلاص نروح له



×× 



(حبيبنـا اليـوم بـيـصارحـها بشي مخأفيه &&& كل مدينة بأيطاليا فيصل لفوها )
(شلة الصبايا الصبح عالفطور شو فيه؟ &&& يالله نشوف الضحك بنات شروها)


الجزء السابع عشر



في ايطاليا في مطعم Hard Rock 
رامي:هيدا هو المطعم فيكون تاكلو برا او جوا ما في مشكل
فيصل:يتكلمون انجلش
رامي:فيه قرسون من سوريا قولوا له يساعدكم بس هن بيفهمو اذا تكلمتوا انجلش
فيصل:اوكي..حنا ننزل وانت انتظر
رامي:مثل ما بتريد



*****************




بعد اسبوع من الزواج
في الرياض
الساعه 5
ام فهد:وين البنات يا مريم؟
ام حمد:تلقينهم نايمين..تعرفين البنات اذا اجتمعوا ما ينامون الا الصبح
ام فهد:الله يصلحهم..والعيال وينهم
ام حمد:حمد رجع من الدوام واخذ فهد وسطام عشان يتمشون..رغد روحي للبنات وقولي لهم اذا ما قمتوا يا ويلكم
رغد:ان شاء الله




******************




عند البنات
رغد:ساره ..بدور ..الاء..دانه..مي يالله قومو امي تقول اذا ما قمتوا يا ويلكم
الاء وهي معصبه: رغد اقسم بالله اذا ما طلعتي وسكرتي الباب بقوم اضربك
وتطلع رغد وهي مييييييييييييته من الخوف وتصدم بامها
ام حمد:هاه صحوا
رغد:لا ما صحوا والاء هاوشتني وصرخت على
ام حمد:هههههههههاااي وليه انتي وش سويتي
رغد:بس قلت لهم قومو
ام حمد:خلاص انزلي تحت وانا بصحيهم
وتدخل ام حمدعلى البنات وتقول لهم:يالله يا بنات الوقت تاخر يالله قوموا
وتقوم الاء وهي موصله حدها:رغد انا وش قلت لك؟
ام حمد:انا ام رغد مو رغد
الاء وهي ميته من الفشيله:اسفه عمتي بس على بالي انك رغد
ام حمد:خلاص يالله قومي البنات وانزلو تحت ترانا قاعدين انا وامك لحالنا
الاء :ان شاء الله
وتطلع ام حمد وتقعد الاء تصرخ على البنات:قومو وجعتين بسبتكم تفشلت قدام عمتي يالله بسرررررررررررررررررررررعه لا اشوف
وحد بسريرها
بدور:وش فيك تصارخين؟
الاء:قوووومي وتدرين وش السالفه....
ويقومون البنات وينزلون تحت 
ام تركي:لا كان نمتوا زياده
ساره:والله ما نمنا الا بعد صلاه الظهر
ام حمد:من فلاحتكم
مي:بنات تدرون وش مشتهيه افطر
دانه:بدت افكار مي الجهنميه..
الاء:وش مشتهيه
مي:مشتهيه افطر شكشوكه"للي ما يعرفها هذي مكونه من...بيض وبصل وطماطم"
بدور:والله انك صادقه
ساره:قومو للمطبخ ونسوي لنا
ويروحون للمطبخ ويبدا الفن
ساره:دانينوو.. شفيك تصيحين
دانه وهي تصيح: اشتقت لامي
الاء:دانه..منتي بزر عشان تصيحين
بدور:اقسم بالله انك نصابه..
دانه:هههههههههههههههههاااي والله انكم مو صاحين..انتو مخفات لهالدرجه..عيوني تدمع من البصل حرام عليكم حاار يعور العيون
مي:قلعتك..
بدور:مي ووجعووه..هذا طماطم مقطع ولا معجون طماطم
الكل:ههههههههههههههههههههههههههاااي
"كان تقطيع مي للطماطم حووسه ومعجن يعني طالع صلصه مو طماطم"
مي:احمدو ربكم...اذا مو معجبكم لا تخلوني اقطع
الاء:لا معجبنا معجبنا بس لا تزعلين
ساره:لاااااااااااااااااااااااااااااااااااااااااااا اااااا
الاء:وش فيك
ساره:ما عندنا الا بيضه وحده
بدور:هههههههههههااي ..والله انك مو صاحيه
دانه:والحل
بدور:طبعا ندق على السواق
ساره:دقايق بدق عليه
وبعد نص ساعه
سيتي"الشغاله":ساره هذا بيض هذا سواق في حطي عندو باب
ساره:زين ما بغا يجيبه..كان تاخر زياده
مي:يالله ترا البصل احرق وانتي تسولفين
ربع ساعه والبنات بالصاله قاعدين ياكلون فطورهم 
ويدق التيليفون
ام حمد:نعم
ام سلطان:السلام عليكم
ام حمد:هلا وعليكم السلام
ام سلطان:وش اخباركم يام حمد..
ام حمد:الحمد لله ..وانتي وش اخبارك ووش اخبارالعيال
ام سلطان: كلنا بخير ولله الحمد..اقول يام حمد لا تكونون مشغولين اليوم
ام حمد:لا والله البنات توهم صاحين وللحين ما عندنا شئ..
ام سلطان:اجل خلاص عشاكم اليوم عندنا انتي وام تركي
ام حمد:ان شاء الله..
وتسكر من ام سلطان وتقول لام تركي والبنات اللي طاروا من الوناسه لانهم من زمان ما شافوا ايمان وعبير"اسبوع واشتاقوا لهم"




************************





في ايطاليا
فيصل:غدوو..
غاده:عيونها
فيصل:تسلم لي عيونك..اليوم بنروح سرميوني لمي اغراضك كلهم لانو بعدها بنروح فينسيا
غاده:حراام..للحين ما مليت من روما
فيصل:بنرجع لروما بس بعد اسبوع 
غاده:خلاص..اذا كذا تمام
فيصل:تدرين
غاده:ادري بايش
فيصل:طول حياتي كنت اظن انك...
غاده:اني ايش
فيصل:خلاص خلاص كل هذا ماضي انسي اني قلت لك اي شئ
غاده:فيصل..لا تقهرني قول اللي ببالك
فيصل:لا خلاص انسي
غاده:فيصل..اذا لي معزه عندك تقول اللي بخاطرك
فيصل:طااايب..اقولك وامري لله...طول حياتي كنت اظن انك ما تحبيني..لانك ما حسستيني باي شئ يدل على انك تحبيني
غاده:فيص...."ويحط يده على فمها يسكتها
فيصل:خليني اكمل كلامي..
غاده:كمل
فيصل:كنت انقهر لما اشوفك تكلمين ايمان وخالد بكل عفويه...حتى سلطان..اللي هو سلطان كنتي تمزحين معه عادي ما كأنه 
ولد عمك..اما انا ماا اشوف منك اي دليل...ولما اقول لخالد يقولي انا افهم منك بغاده وهي لو ما تحبك كان ما شفتها تستحي منك..
واسال ايمان تقولي ما تسال عنك ولاشئ
غاده:والله نصاابه
فيصل:خليني اكمل كلامي
غاده:اسفه كمل
فيصل:تدرين احيانا اتمنى اني اموت والسبه انتي
غاده:فيصل انت..
فيصل:غاده...لو سمحتي خليني اكمل للاخر ولا تقاطعيني ولا ما راح اكمل
غاده:خلاص خلاص توووبه
فيصل:تدرين وش اللي خلاني اتزوجك
غاده:وشو
فيصل:احلفي انك ما تزعلين ولا تقولين لخالد
غاده:والله ما ازعل ولا اقول لخالد
فيصل:تذكرين لما رحتي مع خالد للمطعم واخذتوني من وكاله السيارات
غاده:ايه
"ويقول لها فيصل السالفه كلها"
فيصل:شفيك سكتي
غاده:يعني معقوله ما تاكدت الا ذاك اليوم
فيصل:ايه...غاده اوعديني مهما حصل ما نفترق
غاده:اوعدك....وانت اوعدني انك ما تخبي عني اي شئ
فيصل:اوعدك...يالله قومي البسي عشان نطلع
غاده:اوكي





**********************




ببيت ابو سلطان
امل:ايمانوووه حرام عليك اتركي بنتي
ايمان:تبيني انا اترك رهووفه ..NO WAAAAAAAAAY
امل:حرام عليك خليها 
رهف:أمه ايمان الله يحليت اتلكيني الوح الاب مأ لعووده"عمه ايمان الله يخليك اتركيني اروح العب مع رغووده"
ايمان:ياروح وقلب وعيون عمتك "وتتركها"وهذاني تركتك روحي العبي
ساره:عبير..
عبير:هلا
ساره: ابي ارقص
امل:ههههههههههههااي ارقصي احد ماسكك
ساره:اخبر عندكم اشرطه عرس غاده وفيصل ..جيبوهم خلونا نرقص شوي
ايمان:قومو لصاله فوق علشان لو جو العيال ما يكونون بوجيهنا
مرام:لتس قوو
امل:هيييه وين رايحين ومخلينني
مرام:عيييييب انتي متزوجه ما تجلسين مع البنات
امل:انا اوريك..
البنات:باااااااااااااااااااااااااااااااااااي
ويرقون لصاله فوق 
بدور:الاء...ما جبتي شريط الاغاني المصريه
الاء:لا نسيته على الطاوله
مي:نياهاهاهاها
عبير:بسم الله وش فيك انهبلتي
مي:انا جبت الشريط
دانه:وانا اقوووووووووول مستحيل هالبنت تطلع بدون ما تاخذ شريطها معها
مي:انا وهذا الشريط توأمان سياميان لا ننفصل ابدا"تقولها بعربي فصيح فطالعه طريقتها تضحك"
ايمان:الله يرجك
مي:وياكم اجمعين
ويرن السنترال:تحويله من صاله تحت":عوووووو عبيروووو تعالووو رؤى جتووو تبيكمووو<<<امل تستهبل عليهم كأنها وحش
عبير:هههههههاااي والله هالمره مو صااحيه ابدا...خلوني بنزل لرؤى الظاهر ما تدري انو عندي احد
"رؤى بنت خاله ايمان وعبير كبر عبير و من النوع الهادي وخجوله لدرجه ما تنوصف "
رؤى:السلام عليكم
الكل:وعليكم السلام
ساره:هلا وغلا بروري
رؤى:هلا بك اكثر
عبيربهمس لرؤى:خليك عادي لاتستحين 
رؤى بنفس الهمس:طيب لا تدفين
مي:انا ما أدرش اتحمل اكتر من كده"وهي وتقلد المصريين"انا عايزه ارؤص واللي حيقي معايا حياه الله
بدور:حللللللللللوه حياه الله ما اخبر المصاريا يقولون هالكلمه
ايمان:هذي مصريه متسعوده
الكل:هههههههههههههههههه
ويقومون البنات رقص واستهبال 
وتناديهم امل بعد ساعه عشان يتعشون
وهم نازلين على الدرج
:آآآآآآآآآآه<<كانت هالصرخه من الاء




وش صار لالاء؟؟
ووين الشباب ما طلوا علينا بهالجزء؟؟
والمعريس صار لهم شئ بايطاليا؟؟
وهل نواف بيقتنع بالزواج..؟؟
وهل بيصير له شئ ولا هو مجرد فرد بالعايله وما بحياته اي شئ مهم؟؟ 
هذا اللي بتعرفونه بالجزء الجاي 



(يالله نشوف اش صار بألاء الحلوه &&& وش هي حالة الحب في مشفى بدوها)
(فيصل بيجيه شي مع غاده بالقوه &&& ووش هو مصير سعود مع امه فدوها )



الجزء الثامن عشر

في استراحه الشباب

عبد العزيز:شباب ما تلاحظون انو خالد تأخر
حمد:جد توني مكلمه وقالي انه قريب
خالد:السلااااااااااااام عليكم
احمد:هلا وينك فيه قاعدين ننتظرك عشان نلعب بلوت
خالد:ايه اشوفكم تنظروني
بندر"ولد خاله حمد":والله محد قالك تتاخر
خالد:طيب عيدوا اللعبه واللي يخسر عليه العشا
الكل :تم
احمد:الا تركي وين؟؟
خالد:كالعاده ماسك الجوال ويسولف له مع وحده
عبد العزيز:انا ودي اعرف هالولد متى بيعقل ويترك هالحركات
حمد:شوف خالد ما ضره
ويرن جوال خالد
خالد:ليتك اطريت مليون ريال..ولا اطريت هالبنت.."ويغير صوته ويرد على الجوال"هلا والله براعيه هالصوت
عهد:هلا فيك..حبيبي ليه ما اتصلت فيني امس ما نمت انتظرك
خالد:سامحيني بس خلصت بطاريه الجوال وانا كنت برا البيت 
عهد:طيب ليه ما كلمتني يوم رجعت..او حتى شبكت نت
خالد:حبيبتي خلاص قلت لك سوري
عهد:اوكي بس لا تعيدها
خالد بقلبه"طراره وتتشرط":من عيوني اي اوامر ثانيه
عهد :لا خلاص قلبي امس كنت في المملكه وشفت ساعه تجنن
خالد:باي محل
عهد: ناسيه اسمه بس اللي اول ما تدخل يصير على يمينك
خالد:ايييييييه عرفته
عهد:ليه تسال؟
خالد:بس سؤال حرام؟
عهد :لا لا
خالد:اوكي قلبي اكلمك بالليل لاني الحين عند الشباب
عهد:اوكي انتظرك
خالد:طيب



********************************



في ايطاليا
تحديدا في مدينه سيرميوني
بعد 5 ساعات وصلوا ابطالنا لقرية سرميوني اللي تطل على بحيرة جاردا وسكنوا في فندق مطل على البحيره .. .. .. 
بعدين خذولهم لفه صغيره على القريه
غاده:فيصل والله تعبت من المشي 
فيصل:اوكي تعالي نجلس بهالكوفي شكله حلو
غاده:المهم نجلس
فيصل:شكلي متزوج عجوز
غاده:انا عجوز..طيب طيب
فيصل:انا ادري عنك..شوفيك ما امدانا نمشي الا تعبتي
غاده:صار لنا ساعتين نتمشى وتبيني ما اتعب
فيصل وهو يجلس:لو هو بالمول ما تعبتي..
غاده:ايه بالمول من محل لمحل اما هذا بس نتفرج على الناس
فيصل:هههههههههااي ...خلاص توبه .غدوو انتي تحبين الملاهي
غاده:كيف يعني احبها؟
فيصل:سيرموني الحلو فيها الملاهي الموجوده..تبينا نروح
غاده:اوكي..
فيصل:خلاص اجل بكرا نطلع لها..شرايك الحين نركب السفينه 
غاده:يالله
ويركبون البحيره اللي تاخذ السياح جوله ببحيره جاردا وبعدها يرجعون الشقه عشان من بكرا يطلعون للملاهي 



********************



بالرياض
ببيت ابو سلطان..
ما تبغون تعرفون وش صار لالاء
وهم نازلين على الدرج
:آآآآآآآآآآه<<كانت هالصرخه من الاء
ايمان وهي تحط يد الاء على كتفها:بسم الله عليك قومي خلينا ننزل
الاء وهي تخفي الالم:لا خلاص ما فيني شئ
وينزلون والاء متعكزه على على ايمان
وتجلس ايمان الاء على اقرب كنبه من الباب
ام فهد:ايمان وش فيها الاء
الاء:ما فيني شئ يا خالتي لا تخافين
ام نواف:حركي رجلك اشوف
الاء وهي تحاول تحريك رجلها :آآه
ام نواف :بسرعه يا مرام اتصلي بالسواق نروح للمستشفى نسوي لها اشعه
ام حمد:خلاص يا حصه انا اروح مع وحده من البنات
دانه وهي تقرب من اختها وتتحسس رجلها بخفيف:الاء..وين تحسين الالم
الاء:هنا"وتأشر على مفصل القدم"
مرام:اتصلت بالسواق يالله خالتي نروح
ام فهد:خلاص اروح انا ودانه ماله داعي تروحون
ام نواف :وانا بروح معاكم
ام فهد:طيب بس بسرعه البسوا عباياتكم وجيبوا عبايه الاء




**********************************



عند الاسعافات
ام نواف:و سمحتي وين الدكتور نواف الـــــ
الممرضه:اوكي مدام خلي بنت يدخل هنا وبعدين دكتور نواف يجي
وبعد ساعه
نواف كان داخل عند الاء
ويطلعون الدكتور ونواف
ام فهد:بشر يا دكتور
نواف:الحمد لله طلع التواء بالمفصل بنركب جبس بس عشان يرجع المفصل زي ما كان بسرعه
ام نواف:يعني يا نواف حالتها مو خطيره
نواف:لا يمه مجرد التواء يعني عشر ايام اربع طعش يوم وهو راجع زي اول واحسن
ام فهد:الله يعطيك العافيه
نواف:ولو يا خالتي هذا الواجب



***************************



من بكرا
مرام كانت قايمه الصبح بدري وقاعده تفطر وفاتحه نت وامها رايحه للجيران
نواف:صباح الخير..وش عندك اليوم قايمه بدري
مرام:شبعت نوم مع اني ما نمت الا 2
نواف:وامي وين
مرام:رايحه للجيران
نواف:كويس ..مرام بقولك شئ بس لا تفهميني غلط
مرام:قول
نواف :اول سكري اللاب توب وبعدين نتفاهم
مرام :وهذاني سكرته تكلم
نواف:منهي اللي جت امس مع امي للمستشفى
مرام وهي تستغبي:هذيك خالتي ام فهد
نواف بقلبه"يووه شكل السالفه مطوله":لا مو هذا..انا اقصد البنت اللي رجلها ملتويه
مرام:هذي الاء بنت خال حمد
نواف:كم عمرها؟
مرام وهي رافعه حاجب واحد:ليه؟
نواف:اول شئ نزلي حاجبك..ثانيا بس سؤال حرام
مرام:لا مو حرام بس اول مره تسال عن وحده
نواف:واخر مره يالله باي
مرام:نواف استنى ليه زعلت 
نواف:ما زعلت بس قهرتيني هذي جزاتي اللي اسولف معك
مرام:خلاص نوافي تووبه
نواف:مراام ووجع اسمي نواف 
مرام:خلاص دكتور نواف اجلس افطر معي
نواف :جبتي لي فطور وقلت لا
مرام:ثواني بس اقول لجولي واجيك



***********************




بعد مرور اسبوعين
بايطاليا
فيصل وغاده رجعوا لروما
فيصل:غاده قلبي بكرا اخر يوم لنا بايطاليا بعدها بنرجع للسعوديه اذا تبين تشترين هدايا للاهل خلينا اليوم نروح لساحه اسبانيا لان الشوارع 
هناك فيها كل المحلات
غاده:ما بقا الا هدايا بسيطه 
فيصل:اها..طيب ما تبين نتمشى هناك
غاده:اذا ما عندنا شئ
فيصل:بس بنروح لها مشي ما بنركب السياره
غاده:احسن لان الجو حلو 
فيصل:اجل يالله نتجهز ونطلع

"بساحه اسبانيا"

غاده:فيصل تكفى بس هالمحل
فيصل:غدوو صار لنا ساعتين وحنا من محل لمحل هذا وانتي تقولين شاريه هدايا للكل اجل اللي شريتيه الحين لمين
غاده:ما يضرون ويعدين انت تعرف انو ماركه ايمان المفضله هي Dolce & Gabbana جاي الحين تقول لا تدخلين المحل .. 
فيصل:والله مو قصدي ..خلاص ادخلي وانا بنتظرك بهالكوفي شوب
غاده:على راحتك
وقعد فيصل بالكوفي شوب وغاده راحت للمحلات اللي قريبه من الكوفي شوب
ويمرون مجموعه من البنات مبين على اشكالهم انهم خليجيات
البنت لصديقتها:شوفي يا حلوه
الصديقه:والله صادقه
البنت:باين من ملامحه انه عربي
الصديقه:تعالي كأننا بناخذ كرسي ونشوف وش جنسيته
البنت:اسكيوز مي..كان اي تيك ذس تشير
فيصل:تفضلي
البنت:يووه انتا عربي
فيصل:ايه
البنت:من وين؟
فيصل وهو يلعب بخاتمه عشان يبين انه متزوج:من ارض الله الواسعه 
البنت يوم شافت الخاتم:اوه سوري على الازعاج..فرصه سعيده
وطنشها فيصل وقام لغاده اللي جت لمه..يحمد ربه انها ما شافت البناات ولا كان سوت له فضيحه<<وش اسوي تحبه
فيصل:غدوو كل هذا شوبنغ 
غاده:يووه فيصل ما قدرت اطلع كل بضاعتهم خيااال غير عن اللي عندنا
فيصل:المهم شريتي كل اللي نفسك فيه
غاده:كله من خيرك 
فيصل:يالله نروح نتعشي بعدين نتمشى اخر تمشيه لانو بنطلع بكرا الصبح للمطار
غاده:بجد هالشهر مر بسرعه
فيصل:اكيد الايام الحلوه تمر بسرعه
غاده:ان شاء الله ايامنا كلها حلوه
فيصل:ان شاء الله



*********************



اليوم:الخميس
المكان:بيت ابو حمد
ابو حمد:هلا والله بالمزايين هلا برغودتي
رغد بدلعها المعتاد:اهلين بابا والله اشتقت لك مررره
ابو حمد:ايه باين اشوفك دايم عند عزوز وريم
رغد:ايه بابا عمو سلطان يقول دايم تعالي العبي عندنا مع ريمي لانها صديقتي
ابو تركي"الخال ابراهيم":والله ما بيخرب هالبنت الا كثر تدليعكم لها
ابو حمد:تعرف ذي القعده دلوعه اهلها
ابو تركي:اقول يا ناصر..ما تدري غاده متى بترجع ؟؟
ابو حمد:والله مدري امس مكلمتني ولا سالتها اخاف تحس انو فينا شئ وتحن على راس فيصل ويرجعون بسرعه وحنا ما فينا شئ
ابو تركي:عاد غاده خوافه بليا شئ
ام حمد:اشوفكم تحشون ببنتي وش تقولون؟؟
ابو حمد:افاا يا ام حمد..هذ بنتي وبنت ابو تركي بعد
ام حمد:ادري والله بس كنت ابيكم تدخلوني بسالفتكم
ابو تركي:ههههههههههههههههههااي حريم لازم يعرفون السالفه
ام حمد:وش دعوا يا ابراهيم ترا اللي جابتك حرمه
ابو تركي:الله يرحمها ويغمد روحها الجنه
الكل:امين
......:احم احم
ابو حمد:حياك يا حمد ما فيه احد
حمد وهو يحب راس ابو وامه :صبحكم الله بالخير
الكل:صبحك بالنور
حمد:يمه تراني بطلع انا وفهد و خالد ولا ادري متى بنرجع ؟
ابو حمد:يعني منتب حاظرين جمعه اهلكم
حمد:الا ان شاء الله بنحظر
ابراهيم :عاد انا استأذن يا بو حمد ما راح نجي تعرف نخاف نضيق عليكم
ابو حمد:وش دعوا لا تنسى انو البيت بيتكم واذا ما جيتو امي بتزعل
ابراهيم:هذي جمعه عائليه انا وعيالي وبنات موضي بنطلع نتمشى واذا رجعتوا دقوا علينا
ابو حمد:انا ما ودي اغصبك على شئ اللي تبيه سوه
ابراهيم:هذا العشم فيك ..يالله مع السلامه



***************



سعود:يمه لو سمحتي الحين انا رجال ما يحتاج تسأليني وين راح ووين راجع
ام نواف:سعود وش هالكلام هذا نواف وهو رجال واكبر منك دايم أسأله ولا عمره اشتكى جاي حضرتك على اخر عمري تعلمني كيف اربي 
عيالي 
سعود:يمه وبعدين ماراح تخليني اروح
ام نواف:واذا قلت لك لا تروح بتسمع الكلام
سعود سكت ما يدري وش يقول
ام نواف بحنيتها :سعود انت تعرف اني ما اقول هالكلام الا لمصلحتك عشان الناس تعرف ان حصه ربت رجال 
سعود:يمه هذا مو اسلوب تربين فيه رجال
ان نواف:سعود انت ناوي تجلطني....اقولك ما فيه طلعه الا لبيت خوالك غيره ما عندي
سعود:يمه مرام وهي مرام ما تجبرينها على الروحه
ام نواف:ايه لان مرام تعرف الصح وتعرف انه لازم تروح تسلم على خوالها اللي ربوها وعدوها بحسبه بنتهم 
سعود:يعني يمه انا بزر ما افرق
ام نواف:سؤال يا سعود...من متى ما سلمت على خوالك؟؟ولا زرت جدتك؟؟
سعود من الفشيله سكت
ام نواف :يالله جاوبني شفيك ما ترد؟؟
سعود وهو موطي راسه:من زواج فيصل...
ام نواف:يعني من شهر تقريبا..واخوياك ما شاء الله كل يوم رايح لهم
سعود:يمه وش اسوي كل ما رحت لهم احس اني مطنش كل واحد بجهه
ام نواف:اظن لو شاركت معهم بمواضيعهم بتلقى انهم منصتين لك
سعود وهو يحب راس امه:آسف يالغلا ولا يهمك اليوم ما راح يوديكم الا انا وانا بعد برجعكم تامرين بشي ثاني
ان نواف وهي تحضن ولدها:هذا ولدي اللي انا اعرفه..سعود هذولا خوالك مالك غيرهم بهالدنيا وخصوصا انه مالك لا عمام ولا عمات
يعني المفروض انك توصل بهم
سعود:ولا يهمك يالله شرايك تقومين تتلبسين لانه بيأذن المغرب وبروح اصلي والقاكم جاهزين
ام نواف:طيب



*****************



غاده:فيصل يالله لا نتأخر على الناس
فيصل:هم ما يدرون انه اليوم رجعتنا لا نروح اليوم والله احس اني تعبان
غاده:فيصل والله مشتاقه لاهلي لهبال ساره وايمان ودلع رغووده وريمي
فيصل:ياااااااسلااااااااام وانا ما لي من هالشوق نصيب
غاده بحيا:انت الاصل
فيصل :الله ..هذا الكلام الحين اروح وانا مرتاح...يالله روحي تلبسي
غاده:لابسه وخلصه من زمان
فيصل:افااا كل هذا مستعجله على فرقاي يا بنت ناصر
غاده:فيصل نتكلم بالسياره بلييييز قوم تلبس شوف ثوبك وشماغك علقتهم بس روح البسهم
ويروح فيصل يتلبس عشر دقايق وهم بالسياره
فيصل:غاده..
غاده:هلا
فيصل:بليز لا نطول نروح نسلم ونرجع
غاده بحزن:ليـــــــــــه؟؟
فيصل بابتسامه سااحره:ما اقوا على فراقك..
غاده خلااااص ذابت من الحيا:تسلم..بس والله اني مشتاقه لهم
فيصل:وانا؟؟
غاده :وش فيك انت؟
فيصل:ما بتشتاقين لي؟
غاده:الا بشتاقلك..
فيصل:طمنتيني..يالله انزلي وصلنا
ويدخلون مع الباب الكبير كانوا الرجال جالسين ببيت الشعر الزجاجي
خالد وهو يضرب حمد من كتفه بطرف اصبعه:حمد حميد..مو هذا فيصل..مو رحلتهم بعد بكرا
ابو حمد:والله وسووها فينا..على بالهم ذي مفاجأه
ابو سلطان:ههههههاااي قوموا نسلم عليهم
سلطان:لالا ...انا وسعود نقوم ويجون يسلمون عليكم واذا راحت بنت عمي نرجع..يالله يا سعود 
سعود:يالله
ويروحون سعود وسلطان
غاده تركض لحضن ابوها وتبوس راسه ويده
ابو حمد:هلا والله ببنتي ..وش اخبارك
غاده:بخير يبه..
وتروح تسلم على عمها وعلى خالد وحمد
وفيصل قام يسلم على عمامه ..وطبعا ما سلموا من تعليقات حمد وخالد
خالد:هاه مستر فيصل..وش اخبار العرس تشجعنا نطلق العزوبيه
فيصل وهو يناظر غاده:اذا اللي بتتزوجها مثل زوجتي...اشجعك مليوون مره
حمد:هيه يا ولد استح على الاقل قدام عمي وابوي
فيصل:والله..وانا وش قلت
ابو سلطان:ابد بسم الله عليك..اقول رح سلم على امك وجدتك وخالتك"ام غاده"ويا ويلك تحرج البنت
غاده انحرجت اكثر من كلام عمها بس ما علقت
فيصل:يالله غاده قومي
ويروحون يسلمون على امهاتهم واهلهم"الحريم"
ويرجع فيصل للرجال وغاده قعدت عند الحريم
مرام:والله بنت عمك خاااينه
ايمانوهي تضحك:اي وحده
مرام:العروس..يعني انها تزوجت وتكبرت علينا وجالسه مع امل كنها هي خويتها وحنا سحبت علينا
ايمان:هههههااي خليها بعد شوي تمل وتجي
عند امل وغاده
امل:هاه غاده شرايك بالزواج
غاده:حلو
امل:هههههااي حلوه ذي حلو..لا اقصد مستانسه مرتاحه
غاده:الحمد لله فيصل مو مقصر معاي بشئ
امل:الله يتمم عليكم ويرزقكم بالذريه الصالحه
غاده:امين
الجده:غاده يا بنيتي استعجلي بالحمل ترا الرجال ما يحب المره اللي تأخر حملها
عاد هنا دوروا وجه غاده مااااااااااتت من الحيا
ام حمد بضحكه:وش دعوا يا خالتي انا ماحملت بحمد الا بعد ما تزوجت بــ5 شهور وهي لحين الشهر ما كملته
ام سلطان:ابد خليهم يستانسون لاحقين على الشقا
امل بصوت واطي:ما عليك منهم واسمعي كلام خالتي توكم على البزارين
غاده:اسكتي بس فيصل يقول ما يبي عيال الا اذا كملنا سنه
امل:هههههههاااي والله لو يدري خالي ان يذبحه
غاده:هذا عمي اجل جدتي وش بتسوي؟
امل:لا يكون الولد اللي بتجيبينه ولدهم
غاده:مدري عنهم صراحه قمت اشك
ايمان:صبايا يالله قوموا نروح للمجلس الثاني<<<-----قالتها بصوت عالي حتى تسمعها غاده
وقامو كل البنات
غاده:عن اذنك امول بروح للبنات
امل:لا عادي خوذي راحتك
وتروح غاده للبنات
ايمان:احنا قلنا بنات مو حريم
غاده بصدمه:يعني اروح
مرام:يكون احسن
غاده:مشكورين..تروح
ويوقفها صوت مرام
مرام:غاده..لحظه عندي سؤال
غاده من غير نفس:خيــر
مرام:ليه توك تتذكريننا وتجين لمنا
غاده:يعني هذا اللي مزعلكم
الكل:ايـــــــــــــــــــه
غاده:صدق عليكم حركات مالها داعي
الكل:لــــــــــيه؟
غاده:يعني تظنون اني اذا تزوجت خلاص ما راح اجلس معاكم وبجلس مع الحريم...عشان ما يصير عندهم سالفه غير احملي واحملي
مرام:هههههههههههههههههههههه من الحين
غاده:اسكتي بس خليها على ربك
ساره:غدوووو..ارجعي البيت وربي اشتقت لك
عبير:ما يكفيك ما شاء الله شله حسب الله كلهم ساكنين عندكم
غاده وهي مستانسه:احلفي خالي لحين ما رجع لكندا
ساره وهي تهز راسها"لا يقول وشلون يرجع وهو ما شافك
غاده:وااالبا قلبه...والبنات
ساره:محد رجع غير خالتي وبندر وخواته ما رجعوا
غاده بتعجب: قولي قسم
ساره:قسم ليه بكذب
غاده:لا بس غريبه وافق زوج خالتي
ساره:ابد اذا تدخل خالك ابراهيم تمت السالفه
غاده:كفوو..اجل بكره بجيكم بس لا تقولين للبنات خليها مفاجأه
ساره وهي تغمز لاختها:اوكي
ايمان:غاده..متى بيسوون الزواره
غاده:المفروض انا اللي اسالك مو انتي
ايمان:هم يقولون اذا رجعتوا يقررون
غاده:اتوقع اذا بدت الدراسه عشان اللي ما حضر الزواج يجي مع اني ما احب هالحوسه
ايمان:افااا تبين يقولون الناس ما فرحوا بزوجه ولدهم
غاده:لا مو هذا القصد..يعني القدر بالقلوب موبالمظاهر
عبير:غاده بلا سخافه خلينا نستانس
غاده:واحد ماسككم؟؟؟؟
عبير:لا يعني نبي نحس بجو الزواجات والحوسه هذي
غاده:بعرسك ان شاء الله
عبير:مالت علي..وينه يجي ويريحني من الدراسه
مرام:ما فيه الا سعود ..شرايك
عبير:وووووووووووووووووووووووع ما بقى الا هي
مرام:افا يا عبير..هذا وانا عارضه خدماتي
عبير:مشكوره مرام بس اسمحي لي اخوك من يوم انا ضغيره ما احبه
ساره:ما بعد عداوه الا محبه
عبير :ســــــــــــــاره تلايطي(اسكتي)
ساره :طيب اوريك..
عبير:لا من جد من زينه
ساره:آه بس لو سطام اكبر شوي كان عايرتك فيه بس للاسف..
ايمان:يعني الحين شايفين موضوع زواج عبر مشكله عادي نحط اعلان بالجريده ونقول تجي ساره هديه مجانيه مع عبير
الكل:ههههههههههههههه
ساره:ما تضحك
عبير:وانتي ومرام سوى
مرام:الله"حبت تقهر ساره وعبير"تخيلي يا ايمان متزوجين رجال واحد..انواع الفله
ايمان فهمت على مرام:والله صادقه
عبير:الحين صادقين بتتزوجون رجال واحد
مرام:ليه لا
غاده:ما اقول الا الله يعينه على ما بلاه




*******************


عند الرجال
الكل سوالف وربشه ما عدا سعود اللي ما شارك ابدا
خالد لنواف:اقول يا بو عبد المجيد"نواف كان يحب الناس تقول له ابو عبد المجيد على ابوه"
نواف :هلا
خالد:وش فيه اخوك لا يصير فيه شئ مو عاده ساكت
نواف :والله مدري روح اسأله
خالد:ياسعوود..تعال نتمشى شوي
حمد:يصير اجي معكم
خالد:no
حمد:انقلع
ويطلعون خالد وسعود يتمشون بالحديقه اللي تابعه للبيت
سعود:آمر بغيت شئ
خالد:سعود وش فيك والله حالتك مو عاجبتني ابد صاير سرحان ولا تسولف ولا شئ
سعود:لا ما فيه شئ
خالد:سعود..لا تخبي علي شئ قول كل اللي بقلبك
سعود:اختك..اللي هي امي 
خالد:وش فيها
سعود:دايم تعتبرني طفل ..ما كأني صرت رجال
خالد:ليه هي سوت شئ لهالدرجه مضايقك
سعود وهو معصب:قول اشياء مو شئ واحد..تدري انها دووووووم تقارنني بنواف وش اسوي اذا نواف رجال قبل وقته
خالد:كيف رجال قبل وقته؟
سعود:لا تنسى ان ابوي توفى ونواف كان بعمري وكمل جامعته وهو يشتغل عمي مع ان تخصصه طب يعني صعب واعتمد على نفسه ووفر
لنا كل شئ ..انا ما انكر فضله على ..لا والله بالعكس اعتبره ابوي...بس
وسكت.....
خالد:بس ايش؟؟
سعود:بس هالشئ خلى امي تحس انو المفروض اصير مثل نواف...وش اسوي انا مستحيل اكون مثل نواف..شوف نواف دايم جد ما 
عمره مزح مع احد اما انا لا احب اضحك واسولف يعني شخصيتي هي النقيض لشخصيه نواف
خالد:كل واحد مميز بشئ...يعني مثل ما نواف له مميزات انت بعد لك ميزات
سعود:يا خالي يا عزيزي.....امي تشوف اني مراهق..صايع وبس وما عندي اي حسنات
خالد:لا مو معقول يا سعود...بس الاكيد ان امي تبيك تكون افضل من ما انت عليه
سعود:اناما ابي اكون افضل انا معجبني حالي
خالد وهو يحاول يغير الموضوع:خلاص شرايك نزوجك؟
سعود:ههههههههههههههههههههههااااي
خالد:وش فيك
سعود:والله لو اقول لامي ان تعلقني مع اذاني
خالد:ليه؟؟
سعود:تقول انت للحين يبي لك تربيه نعطيك بزارين تربيهم
خالد:ههههههههههااي..خلاص خل حصوص علي وانت لا تزعلها
سعود:هذي المشكله اني ما احب ازعلها والله مستحيل انام ليله وهي زعلانه علي..
خالد:الله يخليك لها ويخليها لك
سعود:امين


×× 


(وش هالخبر الزين في هالجز محلاه &&& ووش الي فيه خالد يطق بعجاله )
(احلى مابلجزء الشهر الفضيل حياه &&& اقبل عليهم وهم زفوه بكل سعاده )


الجزء التاسع عشر



بعد مرور ثلاثه اشهر
ابرز ما حدث فيها هو حمل غاده اللي هي الحين بمنتصف الشهر الثاني وفيصل شايلها على كفوف الراحه ويا ويل اللي يضايقها والعايله
كلها مستانسه
والخال ابراهيم رجع لكندا يكمل شغله
والدراسه بدت والكل لاهي بدراسته


*********


ببيت الخاله موضي
بدور كانت تكلم غاده اللي علاقتهم كل مالها في تحسن
بدور:هاه بشري وش اخبار البيبي
غاده:تمام وابو البيبي مو مقصر معاي بشئ
بدور:بالله وش سوى فيصل يوم درى انك حامل
غاده وهي تتذكر يوم تخبر فيصل بانها حامل
كان فيصل توه راجع من الدوام وغاده راجعه من بيت عمها من عند ايمان وكانت فيصل نفسيته مررررره زفت لان فيه صفقه كبيره
خسروها وهو اللي كان مسؤول عنها
طبعا غاده ما رضت انها تقول له الخبر من الباب للطاقه فسوت عشاء تشاينيز وحطت الاكل على الارض بطريقه صينيه و حطت على 
الارض زي المخدات"اللي ينجلس عليها" وكان عددهم 3 هذا اللي استغرب فيصل منه كثييير وتوقع انها عازمه خالد
ولا حمد على العشاء<<يا حليله
ولبست زي الفستان الصيني وكان لونه فوشي ومفتوح على الجنبين لحد الركبه وماسكه شعرها بالاعواد برضو فوشي وطالع شكلها 
مرره كيوت
غاده وهي تحط اخر صحن:تفضل 
فيصل وهو مستغرب من وجود المكان الثالث وقال وهو ياشر عليه:من اللي هنا
غاده:انت اجلس وبعدين اقولك
جلس فيصل باستسلام بمكانه
غاده:حبيبي ما تبي تاكل
فيصل:ننتظر الشخص الثالث اللي مو راضيه تقوليلي منهو
غاده بابتسامه:ترى بتطول وانت تنتظره
فيصل ويزيد في استغرابه:غاده!!! تكلمي
غاده بحيا كبيير تمسك يده وتحطها على بطنتها
فيصل بابتسامه من اذانه اليمين لين اذانه الشمال:لا عاد...قولي انك تمزحين
تهز غاده راسها بلا
فيصل:يعني خلاص انا الحين بصير ابو
غاده:ان شاء الله
فيصل بحزن:وبيجي اللي ينسيك فيصل
غاده:ما فيه احد ينسيني قلبي
فيصل:يا قلب قلبك انتي
غاده:يالله تعال تعشى
وترجع غاده بالواقع على صوت بدور
بدور:هيييييييييه وين رحتي
غاده:هلا لا هنا هنا
بدور :سالتك وش سوى فيصل يوم درا انك حامل
وقالت لها غاده كل شئ
بدور:يحليله مو مصدق
غاده:لا حتى اهلنا يقولون انكم توكم صغار على انكم تجيبون طفل بس جدتي سكتتهم
بدور:ليه؟
جدتي من اول ما تزوجنا وهي تقولي احملي احملي
بدور:هههههاااي
غاده:اوكي تامريني بشئ بروح اشوف الباب يدق
بدور:سلامتك 
غاده:الله يسلمك



***********************



غاده:مين
....:بسرعه افتحي
فتحت غاده الباب وهي خايفه مو من عوايد خالد انو يجيها خصوصا انو الحين وقت دوامه
غاده:خالد..شفيك..ابوي فيه شئ ولا فيصل..خالد بسرعه تكلم
خالد:ههههههههههههههههههههههههههههااااااااااااي..لا لا محد فيه شئ بس استأذنت من الشغل بكلمك بالسالفه اللي قلت لك عنها قبل 
تسافرون
غاده وهي تتنهد:اشوا..على بالي احد فيه شئ
خالد:لا تطمني
غاده:روح اجلس بالصاله محد في البيت ابروح اجيب لك عصير
خالد:اوكـــي
وتروح وتجيب عصير وكيك
خالد:اول شئ وش اخبار الصغيرون
غاده حمر وجهها:طيب 
خالد:وانت بتظلين كذا كل من كلمك عن اللي فبطنك تستحين
غاده وهي تضرب خالد مع كتفه: اقوول بتقول سالفتك ولا اطلع برا
خالد:آآآآآآآآآآآآآآآآآآآآآآآه بقول بقول
غاده تخرعت:خالد وجعووه وش فيه
خالد:غاده اللي يحب وش يسوي
غاده شوي وعيونها تطلع من مكانها:وشوووووووو؟؟ انت تحب؟هههههههههههههههههههههااي
خالد وهو متحطم:وليه ما احب ولا انتي وفيصل على روسكم ريشه
غاده:لا مو هذا القصد..بس ما اتخيل انك تحب
خالد:اجل مع السلامه..هذا جزاي جاي اسولف معك
غاده:لالالالالالالالالا تكفى اجلس..
ويرجع ويجلس خالد
غاده:منهي؟؟
خالد:بدور
غاده بغباء:منهي بدور؟؟
خالد:بدور بنت خالتك يا مال الوجعه
غاده:خلود انت صادق ولا تمزح
خالد:لا وربي صادق ..ليه
غاده:لا بس ما اتخيلك تحب..لا ومين بدور
خالد:ليه وش فيني انا وبدور
غاده:لا ما فيكم شئ تهبلون
خالد:ايه اشوا..بس هي شرايها فيني
غاده:تصدق ما كد فكرت فيكم مع بعض..مع انو جدتي دايم تقول دوروا لعمكم بس وحده قريبه
خالد:وحصلت امي طلبها
غاده:ان شاء الله
خالد:كلمي بدور واساليها
غاده:توني قاعده اسولف معاها
خالد:ما يضر ...
غاده:والله فشله وش اقولها اقولها تحبين عمي ولا لا
خالد:ايه مو عيب
غاده:خويلد والله استحي
خالد:غاده..والله لو ما كلمتيها انا اللي بكلمها
غاده:اول قل لي متى شفتها
خالد:انا ما شفتها
غاده:يعني هالحب بس من سمعت اسمها
خالد:لا شفتها ببيتهم وبزواجك
غاده:الله مرتين يالظالم
خالد:والله اني من شفتها وخيالها ما يفارقني
غاده:اهااااااااااااا يعني هي اللي كنت تقصدها بانها تشبه لي
خالد:يب..عندك مانع
غاده:خالد....انت متأكد من شعورك قبل لا اكلم البنت
خالد وبثقه:اول مره اتاكد من شئ كثر ما تاكدت من حبي لها
غاده:خلاص بكره اكلمها واعلمك






******************************







بعد اسبوع

اليوم اول ايام الشهر الفضيل

طبعا كعاده العايله سنويا انها تجتمع اول يوم في رمضان 
بعد السلام والمباركه بشهر رمضان يتوزعون على سفرتين..سفره للرجال ومعاهم الجده
وسفره للحريم وكلها ما تخلى من السوالف اللي تونس
العمه حصه:الله يديم علينا الصحه والعافيه ويخلينا دايم على قلب واحد ويجعل جمعتنا هذي تدوم
الكل :آآآمين
ام حمد:والله ذبحتني اليوم رغد تبي تصوم قلت لها افطري وبعدين قولي اللهم اني صائم
ام نواف:ايوالله بعد توها صغيره على الصيام
امل:حتى انا عزوز يقول ليه خالي سعود يصوم انا بعد ابصوم المشكله اني اعرفه اذا صار العصر بيقول جوعان تراني بفطر 
ام نواف:ايه الولد متعلق بخاله عشان كذا دايم اقول لسعود انتبه لتصرفاتك قدامه خلك رزين
مرام:امس اقوله رح جب لي اغراضي اللي حطهم السواق عند الباب يقولي انتبهي على نفسك تراني قمت...الحمار نفس كلام سعود
الكل:ههههههههههههههههههههه
ساره:قلبوووش حتى بهذي يقلده
وبعدها الكل قام ياكل واللي قام يصلي 



************************


بالشرقيه..ببيت الخاله موضي
دانا:بدوووووووووووووور...يالله بدى طاش بسرعه
ام بندر:ذبحتونا بهالطاش كل سنه ما مليتوا؟؟
بندر:ههههههههههاااي يمه حنا ما نتخيل رمضان بدون طاش
بدور وهي توها جايه من غرفتها:بشرووا ما بدت
ابو بندر:ما تعرفين الدعايات برمضان وش طولها
سيف:احسنهم دعايه فيمتو هههههههههههههههااااي
بندر:خلاص خلاص اوص بدت طااش



********************



الساعه الحين بحدود العشر وشوي...
ام حمد:يالله انا استأذن بروح البيت احط راسي شوي
الجده:وين تو الناس
ام حمد:اعذريني عاد يا خاله بس بكلم اخوي واختي للحين ما باركت لهم بالشهر
الجده:اجل عذرناك...سلميلنا عليهم
ام حمد:يبلغ ان شاء الله...ساره يالله قومي بنروح للبيت
ساره:ماما لا تكفين ما ابي اروح
ام حمد:من اللي بيرجعك حمد بيروح للدوام الحين ما اظن يرجع بدري
ايمان:وشوله تقعدين حنا الحين بنروح
مرام:لاااا تكفووون بلا بيااخه حنا ما راح نروح الا 1
ساره:خلاص بقعد يا ماما لما يروحون عمتي
ام حمد:مدري عنك روحي قولي لابوك
ساره:طاايب
وتستاذن ساره من ابوها وتتوسط لها العمه بانها تقعد وانم بيرجعونها معهم
الرجال كلهم راحوا لدوماتهم"لان الشركه دوامهم فترتين"
ما بقا بالبيت الا الجده والعمه حصه وام سلطان والبنات بلا استثناء
وكالعاده البنات راحوا بزاويه بالمجلس وسوالف وضحك 



*+*+*+*+*+*+*+*+*+*+*+*+*+*


مرت 3 اسابيع على بدايه شهر رمضان
وما بقى من هالشهر الفضيل الا اواخر الايام
والكل منشغل بالعباده او بالتجهيز لعيد الفطر 
ببيت ابو سلطان
ايمان وعبير كانوا متجهزين بيطلعون للسوق مع نوف يشترون ملابس للعيد
ايمان:حشا وين نوف صار لنا ساعه وحنا ننتظرها
عبير:دقي عليها شوفي وين صارت
ايمان :لحظه..وتدق على نوف وقالت لها نوف انها عند الباب
ايمان:يالله عبير هذا نوف توها واصله
ويروحون للسوق 
في السوق...
عبير:لحووول وش فيها الاسواق تحيب الهم ما فيها شئ يفتح النفس
ايمان:لا والله بعد انتي اللي لازم تصيرين برنسس وكل شئ توب يا اختي شوفي اي شئ خلصينا ما بقى الا 5 ايام على العيد
عبير:خلاص خلينا ندخل هالمحل ونشوف
نوف:يالله خلصوني تراني تاركه عيالي بالبيت مع امي وتلقونهم ازعجوها
ايمان:لا تخافين امل هناك وما راح تقصر
نوف:عارفه بس ولو
عبير:واخييييييييرا شوفي هالتوب مرره حلو صح
نوف:ايه حتى الوانه رووعه
ايمان:خلاص تعالي نطقم معاه جينز 
نوف:ايه ما يحتاج معاه اكسسواريز لانه هو فيه شك بس تعالي ندور له ساعه
عبير:اوكي وابي صندل حلو
نوف:تعالي نروح لفينشي ونخلص برجع للبيت عيالي عند امي وزوجي شوي ويرجع من الدوام
ايمان:تراك غثيتينا بالعيال ما عندك الا عبودي ومسببه لنا ازمه وزوجك ما راح يزعل لا تتخافين
عبير:خلاص هذا هو الصندل اللي ابيه
نوف:يالله بدق على السواق يجيب السياره عند الباب 



(نشوف سطام بهالجز موجود &&& عساه بس خير وجوده وطرياه)
(وش الي بيحصل بيوم العيد &&& ووش سبب الكذب ياغاده ياخزياه)

الجزء العشروون

...:لا حول ولا قوه الا بالله
----:سبحان الله على شده الحادث الا انهم ما صارلهم شئ
...:تدري خواتي بالسوق بدق عليهم هالسياره تشابه سياره سواقنا
....:الوو نووف وش اخباركم
نوف:هلا فيصل الحمد لله
فيصل:وين انتم فيه؟
نوف:هذانا عند اخر اشاره وبنوصل البيت
فيصل بعد تنهيده:الحمد لله
نوف :ليه
فيصل:لا بس فيه حادث قبال غرناطه مول والسياره تشبه سياره السواق وخفت لا يصيرون انتم
نوف:ههههههااااي لا لا تخاف حنا رايحين بالسياره الصغيره ما رحنا بالفان
فيصل:وانا وش يدريني؟
نوف:خلاص تامرني بشي هذاني عند باب البيت بنزل البنات وباخذ عبودي واروح للبيت
فيصل:يالله مع السلامه
احمد:الحمد لله ما طلعوا اهلك
فيصل:لا الحمد لله
احمد:الحمد لله 


*******************


ام حمد:سطااموووووه ووجعه ما وديت لاختك سحورهم
سطام:يوووه يمه رام عليك والله متابع المسلسل لا خلص وديته...وبعدين تو الناس على السحور
ام حمد:ايه بس زوجها بيجي ويبي سحوره جاهز
سطام:وانتي مشتغله لها طباخه
ام حمد:لا فيصل مشتهي مرقوق وهي ما تعرف تسويه
سطام:اخينا في الله عليه مزاج شايب
ام حمد:والله هي وياه احرار انت وش دخلك
سطام:ابشووووف المسلسل
ام حمد وهي تطفي التلفزيون:ما فيه تلفزيون والحين بتودي لاختك العشاء 
سطام:طيب طيب خلاص رحنا لا تدفين
ابو حمد وهو توه داخل البيت:السلام عليكم
الكل:وعليكم السلام
ابو حمد:وش فيكم اصواتكم واصله للشارع
ام حمد:سطام اقوول لابوك
سطام:لا خلاص هذاني رحت
ويروح سطام لبيت غاده
غاده كانت ساكنه في شقه صغيرونه على قدها هي وفيصل ولما تكبر عايلتهم راح يكبرون البيت 
غاده كانت جالسه على النت تتنتظر رجعه فيصل من الدوام
ويرن جرس الشقه
غاده:مين؟
سطام:انا
غاده:منو انت؟
سطام:اخوك الحبوب الطيوب
غاده:حياك تومه حياك
سطام:يوووه انا صرت رجال طولك وللحين تسميني تومه
غاده:تدري متى اببطل اقولك تومه؟
سطام بلهفه:متى؟
غاده:اذا حجت البقره على قرونها..هههههههههههااااي
سطام بغيض:طيب يالدبا يا ام كرش هذي جزات اللي جايب لك انتي و البيه فيصلووه عشاكم
غاده:يا علني ما انحرم من هالوجه قول امين
سطام:آآآآآآآمين
ويسمعون صوت قرقعه المفاتيح..
غاده:هذا فيصل جا تعال نحمي الاكل
سطام:لا خلاص انا بروح
فيصل وهو توه داخل الصاله:وين تروح يا رجال خلك معنا تسحر بدري زينا
سطام:لا مشكوور بس السواق تحت وما ابي ازعجكم تعرفني راعي قرقه
غاده:عارفه تبي تطير للنت
سطام:هههههههههههاااي عارفتني اختي
غاده:خبز ايديني
فيصل:طيب حنا عندنا نت بالبيت اجلس معنا لاني قلت للسواق يرجع لبيتكم
غاده:وانا بدق على امي واقولها انك بتسهر عندي
سطام:خلاص اللي تشوفونه
وتقوم غاده تكلم اما وتحط العشا
فيصل وهو يحاول يفتح اي موضوع مع سطام:بشرني وش اخبار الدراسه
سطام:وش دراسته حنا باجازه الحين
فيصل:يا حظك مو انا دوامين وقلق
سطام:على الاقل ما تذاكر
فيصل:يعني تقول لي انك تذاكر
سطام:اكيد لأ..متأكد اني برسب هالسنه
فيصل:اووف ليه
سطام:ياخي الرياضيات حقنا ما افهمله ابد 
فيصل:طيب الرياضيات ما يرسب
سطام:طيب والقواعد...برضو ما افلح فيها..والانجليزي بعد
فيصل:اوف اوف..اجل وش بقيت
سطام:بدنيه
فيصل:ههههههههههههااااي حلووه
سطام:والله 
فيصل:طيب اذا احتجت مساعده باي شئ اسال قول اهلك ما ارح يقولون لا
سطام:ايه حمد وغاده مو مقصرين
فيصل:واذا قفل منك حمد تراني بالخدمه
سطام:مشكوور ابو سطام ما تقصر
فيصل:منهو سطام؟؟
سطام:ولدك اللي بيجي يعني منهو.؟؟
فيصل:ما شاء الله ..انت سميته عليك..وخالد سماه عليه
سطام:لا سموه على خاله
غاده وهو داخله بالعشا:منهو اللي نسميه على خاله؟
سطام:ولدك
غاده:يا سلااام ..ما بقى الا هي لا يا بابا ما راح اسميه سطام..بايعه ولدي انا
فيصل:ههههههههههههههههههههههههههههههههههههههههاااي
سطام:يا بختكم اذا سميتووه علي
غاده:يا شين الثقه يا ناااس..اقول تعالو تعشوا لا يبرد الاكل



*****************************


ببيت سلطان.....
ريم:بابا شوف ملابسي حلوين صح
سلطان وهو يحظن ريم ويعضض خدودها:يجننون يا بابا يجننون
رهف:بابا اقي انا ليم لا دومي"بابا حقي انا ريم لا قومي"
امل:جت دلوعه بابتها
سلطان:خليهم يتدلعون وش حارق رزك انتي
امل:لا بس كذا يطلعون مدللين بزياده وانا ما ابي بناتي كذا
سلطان:لا ان شاء الله ...وين ديزوو
امل:كالعاده مبحلق بالبلاي ستيشن..
سلطان:هالولد بيجي عيونه شئ من كثر ما هو على هالبلاي ستيشن..
امل:ما ضر عيال الناس
سلطان:عزوووووووووز ..عبدالعزيز
عبد العزيز وهو يركض:سم سم سم
سلطان:ههههههههههاااي وراك خايف مسوي شئ
عبد العزيز:لأ بس انت اللي تصارخ
سلطان:تعال وش تسوي هناك
عبد العزيز :العب كوره بالبلاي ستيشن
سلطان:تعال ابلعب معك ابجرب
عبد العزيز:صدق؟؟
سلطان:ايه بشوف وشو اللي معجبك فيه
امل:لا تطولون تراني ابجيب السحور بعد شوي
سلطان:اذا جبتيه نادينا
امل:طيب متى ناوي تروح وتشتري ثوب للولد
سلطان وهو متحمس باللعب:بكرا ان شاء الله بس ذكريني
امل:طيب



***************************


اليوم 29 الشهر..يعني ممكن انه اخر ايام رمضان
عشان كذا العايله مجتمعه ببيت ابو سلطان هالمره والكل موجود"الله لا يفرقهم ولا يشتت قلوبهم"
عبير:وش عندهم عمامي جامعيننا كلنا 
ساره:وش دراني انا
ابو سلطان:اسمعوووني
الكل:هلااا
ابو سلطان:فيه مفاجأه 
البنات:وشي
ابو سلطان :اليوم كلن يروح لبيته ويجمع اغراضه لاننا بنروح للبحرين اسبوع 
ياااي..وااااااو....وناااااسه ...مشكوووور....<<<<ردود متفرقه
ابو سلطان:وهذي هديه مني ومن عمكم وخالكم ناصر عشان العيد
الكل:مشكوووووورين
الجده:عبدالعزيز تراي منب جايتن معكم
ابو سلطان:ليه يمه
الجده:اختي منيره عازمتن ببيته لان عيال صالح يبي يجون من القصيم يسلمون عليهم وفشلتن منهم اني اسافر..وبعد ابضيق عليكم وما
تقدورن تستانسون لاني ابربطكم
حصه:وش دعوا يا يمه 
الجده:اذا تبون راحتي خلون بديرتي
ابو سلطان:اللي يريحك حنا ما راح نغصبك على شئ
خالد:حنا بنطلع الحين اذا قالوا بكرا العيد دقوا علينا
ساره:نبي نفتح السعوديه وننتظر سليمان العيدي يحن علينا ويقول بكرا العيد
ايمان:حلوه يحن عليك هو بايده
ساره:لا بس تعودنا انو هو اللي يقول لنا متى العيد
امل:انا من عرفتي روحي وهو مذيع بالسعوديه
الكل:ههههههههههههههههههههههه
الشباب:مع السلامه
الكل:بحفظ الله
غاده:وانا وش اسوي
ايمان وش فيك
غاده:نسيتو انو توني بالشهور الاولى واخاف ان السفر علي ممنوع
مرام:هااه...طيب روحي لدكتوره واسأليها
غاده:بروح لها اليوم وان شاء الله خير
ويقعدون يخططون ويتفقون على السفره
ساره:بنات ابشركم بكرا العيد
مرام:احلفي..
ساره:والله تو جابو بالتلفزيون
الكل:هيييييييه ..وناسه



****************


الساعه 8:20
ام حمد:بتروحين الحين
غاده:ايه بروح اسأل الدكتوره ومنها اسوي كشف
ام حمد:طيب خوذي وحده من البنات معك
غاده:لا ما يحتاج ابروح مع السواق لحالي وعلى طول ابدخل للدكتوره لاني حاجزه لي موعد..تامريني بشئ
ام حمد:سلامتك

..........

عند الدكتوره
غاده:هذي السالفه يا دكتوره الحين شرايك اسافر ولا خطر على الجنين
الدكتوره:لا الحمد لله الجنين بحاله ممتازه وتقدرين تسافرين وانت متطمنه..بس لازم تنتبهين ما تطيحين ولا تعورين حالك
غاده:مشكوره دكتوره
الدكتوره:العفو ..حنا بالخدمه



*****************


بالسياره فكرت غاده انها تهبل باهلها شويه..خاصه البنات اللي مررررررره استانسوا على فكره انهم يسافرون كلهم
بمجرد ما دخلت غاده البيت لقت البنات كلهم ينتظرونها<<يعني ما لها مفر
ايمان وهي مررررررره متحمسه:هاه بشري
غاده:......<<تفكر بكذبه
مرام:غويد ووجعه تكلمي
غاده وهي معصبه :وش تبوني اقولكم..تبوني اقولكم ان الدكتوره قالت لي ان وضع الجنين يمنع علي السفر
واني ممنوع اركب طياره قبل لا يثبت..هذا اللي تبون تسمعونه؟؟
ساره:تكذبين..
غاده:لا هالسالفه ما فيها كذب
مرام:يعني
غاده:سافروا ولا عليكم مني انا بصرف نفسي بهالاسبوع اللي انتم بتروحون فيه
مرام:بس حنا ودنا كلنا نسافر سوا...زي ايام اول
غاده:حتى انا بس وش اسوي هذي اوامر الدكتوره
عبير بنقمه:الله ياخذ الدكتوره
ايمان:ليه تبينها تكذب على غاده وتقول لها انها ما فيها شئ والولد يصير فيه شئ لا سمح الله
ساره:لا اكيد مو هذا قصد عبير بس
عبير:انا اقصد اننا قعدنا نخطط للسفره واخرتها تخترب
غاده:ما لكم دخل فيني انا ما راح اضيع..وانتو روحوا واستانسوا
بعد كلمه غاده هذي الكل سكت وتفرقوا اللي راحت تصلي واللي راحت تكلم خويتها
بغرفه ايمان..
كلهم موجودين ما عدا غاده اللي راحت تكلم بدور
ايمان:خلاص انا ما راح اروح..
مرام:لاااا بلاا بياخه سمعتوا وش قالت غاده حنا نسافر ونشتري لها اللي هي تبيه ونجيب لها هدايا 
عبير:هي صادقه مرام 
ساره:شوفو حنا نسافربس نقول لها تطلب اللي هي تبيه
ايمان :اللي تشوفونه
بعد ساعه<<<يا صبرها غاده اللي قدرت تسكت ساعه ولا انفضحت
طبعا البنات قفلوا سالفه السفر حتى ما يضايقون
غاده وهي خلاااص وصلت حدها وبتقول للبنات الحقيقه:بنات وش اتفقتوا بتسافرون كلكم
البنات:اذا ما عندك مانع
غاده :يا خاينات يا سخيفااات يا انانيات
البنات:ليه
غاده:كل هذي خيانه وتروحون وتخلوني...ما هقيتها منكم..لكن اشوا اني عرفتكم على حقيقتكم يا انانيات
ايمان:ليه وش سوينا
غاده:لا والله هذاكم بتسافرون وتخلوني..لكن لا يا حبيباتي على قلبوكم رجلي على رجولكم ما راح تسافرون الا انا معاكم
مرام:احلفي...
غاده:والله 
ساره:يعني الدكتوره ما قالت لا
غاده:بالعكس الدكتوره قالت لي روحي استانسي غيري جو الجنين الحمد لله بصحه ممتازه وما عليه خوف بس لازم انتبه لنفسي
ويطبون عليها بيضربونها
غاده:هيه هيه نسيتوا اني حامل ولا تبوني صدق ما اروح معكم
ايمان:والله قهرتينا ..
مرام:قعدنا نفكر وش نشتري لك ووش اني تحبين 
ساره:لا وناويه اجيب الكاميرا الفيديو واصور لك كل شئ مهم عشان تحسين انك رايحه معنا
غاده:هههههههههههههههههههههههههاااااي يا حبني لكم...بس تعيشون وتاكلون غيرها حبايب قلبي 


(جاء موعد الرحله والكل متجهزين &&& كلن يبي الدجه والهيصه وسووها )
(وش حصل بصالة السينما متشوقين &&& بناتنا بالجيب وربي العيد جابوها)


الجزء الواحد والعشرين



الساعه9 الصبح..
الكل وصل للبيت الكبير منها بيعايدون الجده ويوصلونها لبيت اختها ويمشون للمطار
وانقسموا على اربع سيارات
بسياره حمد..امه ابوه وعمته وسعود ورغد والجده<<اللي بيوصلونها بطريقهم لبيت اختها
وبسياره خالد.. ساره وايمان وعبير ومرام وسطام
وبسياره سلطان..امل وعيالهم
بسياره فيصل:امه وابوه وغاده
وطبعا الدكتور نواف ما راح معهم لان عنده شغل<<الله يعينه
ونوف ما قدرت تروح لان زوجها
اللي يبي الوناسه...يروح يركب مع خالد
الدجه والسوالف كلها هناك
وصلوا للمطار..
وتوزعت عليهم التذاكر..
اقل من الساعه وهم راكبين الطياره ومخلصين
بالطياره..
البنات كانوا اربعه"من دون غاده اللي رفض فيصل انها تتركه"وكانوا جالسين بالاربع كراسي اللي بالمنتصف وعلى يمينهم غاده وفيصل 
وعلى يسارهم سعود وخالد"كان العم مختار الكراسي تكون جنب بعض"




****************************


نروح لمكان بعيد شوي..
لناس اول مره نزورهم..
في كندا..
الاء:يووووه والله ملل الناس عيد وحنا هنا ما نحس بشئ
فهد:احمدي ربك على الاقل تقدرين تروحين تتمشين توسعين صدرك
مي وهي نازله من الدرج:وهو صادق فهد قومي وسعي صدرك معاي هذاني بروح مع يارا"لبنانيه" ومنال"سعوديه"
الاء:تدرين بروح اتصل في بنان"سعوديه" واشوف اذا تقدر تروح معي استني شوي
فهد بابتسامه خبث:ما يصير اروح معكم
مي:لا والله عشان تفشلني زي هذيك المره..dont think abuot it
فهد:whyyyyyyyy
مي:becoooose
الاء بصراخ من فوق:مااااااااااااااااااااي استني البنات الحين بيمروننا 
مي بصراخ برضو:طااااااااااااااااااااايب
في المول..
الاء وبنان جالسين بوحده من الكفي شوبز ويجيهم واحد من زملاءهم بالدراسه
وليد:صباح الخير..
بنان:هلا والله صباح النور
وليد:كيفكم صبايا
البنات:تمام..
"بنان طالبه سعوديه جايه مع عايلتها ومنال صديقه مي تكون اختها الصغيره وهم وحيدات اهلهم بنان وعايلتها من جده وهم مو من
النوع اللي يلبس حجاب"يعني فري شوي"على عكس عايله الاء وامها ومي اللي كانوا متحجبين "
"وليد طالب سعودي يدرس بالجامعه ويحضر الدكتوراه معجب بالاء بس هي ما عطته اي وجه ويكون ولد عم بنان وسيم شوي بس 
كان جسمه عريض"
وليد:عاد عن اذنكم بس حبيت اسلم عليكم
بنان:وين تو الناس"وتطقها الاء برجلها يعني خليه يروح"
وليد اللي فهم انو الاء متضايقه منه:لا الشباب ينتظروني..بااي
بنان:باااي
بنان:ايش فيكي يا لولو ...وليد عامل لك حاجه عشان تتضايقي منه كدا
الاء:لا يا بنان مو هذا قصدي بس انتي ما تتنتبهين كيف وليد يطالعني
بنان وهي تطقها مع كتفها:baby he is in love
الاء:بس انا ما احبه..قلبي ما يميل له
بنان:انتي جربيه وما حاتخسري حاجه
الاء:لا تفكرين
بنان:حايجيكي يوم تقولي لي دلووو انا بمووت في وليد
الاء:نوو وااااي




*********************



في البحرين..
سعود:مرامووووه بسرعه خوالي ينتظروننا تحت ترا بنروح ونخليك
مرام:نعم نعم...هذاني جيت يالله خلصنا
سعود:صباح الخير..لا كان تأخرتي شوي بعد
مرام:سعود واللي يعافيك ترانا جايين البحرين نتونس لا تصدعني بهواشك
سعود:لا والله اقول الناس ينتظروننا تحت وانتي عمتي ساعه على بال ما تلبسين عبايتك
العمه حصه:اقووول انت واياها اطلعوا لا والله اخليكم واروح مع اخواني
مرام وسعود:لا لا خلاص طلعنا



----------


تحت بالهول حق الفندق كانوا خالد وناصر ينتظرون حصه وعيالها ينزلون عشان يمشون
ناصر"ابو حمد":خالد اتصل بسعود شف ليه تأخروا
خالد:ما يحتاج هذاهم جو
ابو حمد:اجل يالله رح اركب السيارهوحنا بنلحقكم
خالد:خلاص خل مرام تجي بسيارتي وسعود بسياره حمد
ابو حمد:يكون خير..رح للسياره
ويروح خالد وتجي حصه وعيالها..
حصه:اعذرنا يا ناصر تأخرنا عليكم 
ابوحمد:لا وش دعوا امشي يالله..سعود رح اركب بسياره حمد ..ومرام اركبي بسياره خالد
مرام وسعود:تم
مشوا كلهم باتجاه مجمع السيف"المجمع ما يبعد كثير عن مكان اللي هم ساكنين فيه"
بعد ما وصلوا..
تفرقوا..الرجال"ابو حمد وابو سلطان وسلطان"..راحوا المطاعم اللي فوق
الحريم.ام حمد وام سلطان والعمه حصه..راحوا يتمشون لحالهم
البنات..امل وغاده وايمان ومرام وساره وعبير راحوا للسينما
والشباب..فيصل و حمد وسعود وسطام برضوا راحوا للسينما بس فيلم ثاني ; )



بصاله السينما "اللي فيها البنات"
ايمان:انا بروح اجيب ببكورن وبيبسي من يبي؟؟
ساره:ما اظن انو هذا سؤال يسنأل لواحد داخل سينما...اكيد كلنا نبغا
ايمان:قومي طيب معاي نجيب
عبير:جيبوا لي سنيكرز 
مرام:وانا ابي فيريرو روشيي
امل:وانا ابي ام اند امز
ايمان:وانتي مدام غاده وش تبين؟
غاده:اممم..ابي ...بببكورن بالكراميل
ايمان:قمت احس اني محمدووه حق البقاله
البنات:ههههههههااااي
امل:متأثره فيه من كثر ما تتصلين عليه
ايمان:ها ها ها...ما تضحك..يالله بروح والله يعينني على الزحمه وان شاء الحق قبل ما يبدا الفلم
عبير:نضغط ستارت
امل:هههههههههههههههااااي مسكينه على بالها فيديو

عند الكورنر اللي فيه الببكورن والتشيبس وال....<<ما يحتاج اكمل انتو ابخص بهالسوالف
ايمان واقفه وتشتري من هذا وتاخذ هذا وتشوف هذا<<داخله محل ملابس مو سوبر ماركت
وصل حسابها لفوق ال100 ريال يعني بالدينار البحريني حوالي ال10 دنانير
ايمان:سويره..معك فلوس
ساره:لا والله تركت شنطتي عند غاده
ايمان:لحوووووول..
ساره:ليه؟؟
ايمان:انا ما معي الا خمسين توني عطيت امل شنطتي قلت ابدخل بزحمه وما احب شنطتي معي
.....:كم حسابهم يالاخو؟
البياع:10 دنانير
.....ويطلع من جيبه عشر دنانير:تفضل..وانتو لا عاد تتركون شنطكم هناك..منتو بزارين تضيعون اغراضكم؟
ساره:سوووري حمد والله توووبه.
حمد:ايه هالمره انا جيت...المره الجايه ما تضمنون
ساره وهي تدف حمد بعيد عنهم لانها تدري انه قاعد يطالع ايمان:طيب قلنا لك طيب بااااي رح الحق على اخوياك
حمد:طيب لا تدفين...مع السلامه مشاهده طيبه<<يتتريق عليهم
ايمان وهم متجهين لم الصاله حقتهم:يا ويلييي والله فشله من اخوك..وانا ما لقيت اترك بوكي عند امل الا اليوم
ساره:ولا يهمك خيتوووو..شوفي ما دفعنا شئ وحصلناها ببلاش
ايمان:والله ما يسكت حمد ان يسوي اعلااان بالجريده
ساره:هههههههههههههههههااااي وربي صاااادقه





**********************


بعد ما ملوا جمعاتنا من الفرفره والتسوق رجعوا للفندق 
من بكرا الصبح...اتفقوا البنات على انهم يقومون بدري لان هالوقت الشباب يكونون نايمين
وينزلون للمطعم اللي في الفندق
كانت الساعه حوالي التسعه
والبنات جالسين ومالهم في الشر طريق..وتمر جنبهم سياره تسوقها بنت...وتخطر على بال مرام فكره
مرام:غدوووش
غاده:هلا..
مرام:شرايكم نجرب نسوق سياره..لا تنسون اننا متعلمين سواقه 
ايمان:والله فكره رووعه..بس من اللي بيعطينا سيارته
عبير:عمي خالد تارك مفاتيح الجيب حقه على طاوله الطعام اللي بالشقه
ايمان:ايه صح هو نايم بشقتكم يا غاده
غاده:طيب..ساره وعبير..خوذو الكارد وروحوا للشقه خوذوا المفتاح من دون ما يدري
ساره:اوووكـــي
ربع ساعه والبنات مترززات بالجيب..واللي متزعمه القياده هي مرام لانها اخبرهم بالسواقه"من كثر ما تسرق سيارات اخوانها في البر"
ويروحون يتمشون ورا الفندق لان الشارع هنا فاضي وواسع وقعودا يتمشون حوالي الساعه...
لما شك فيهم واحد من رجال الامن البحريني..
الضابط يأشر للبنات انهم ياقفون
مرام:لااااا جاااك الموت يا تارك الصلاه
ساره:يااا ويليييييييي خاتمتنا اليووووم
ايمان:الله ياخذك يا مرام انتي وافكارك الجهنميه
غاده:هدوا بنات شوي خلنا نشوف وش يبي
الضابط:السلام عليكم<<بلهجه بحرينيه بحت
مرام:وعليكم السلام
الضابط:لو سمحتي اختي ممكن تطلعين الرخصه والاستماره
مرام:هااه...ما عندي
الضابط:وشلون يا اختي ما عندج؟؟
مرام:والله يا اخوي انا سعوديه وجايه هنا كم يوم سياحه واخذت سياره العايله 
الضابط:بس انتي تدرين يااختي انو هالشئ ممنوع
مرام:العذر والسموحه منك 
الضابط:اسمحيلي يا اختي بس ما اقدر اخليج هني لاوم تيين معاي للمخفر ومن هناك تدقون على احد من افراد العيله ييون ويطلعونكم
غاده :بس يا اخوي حنا هنا ساكنين بالمير كيور "وتأشر على عماره اللي قبالهم"
الضابط:آسف جدا اختي بس هذي الاوامر
مرام:طيب ممكن تنتظر لما نتصل على احد من الاهل
الضابط:اوكي يا اختي بس بسرعه
ويدقون على خالد ويقولون له السالفه ويقولون له يجيهم بالحاره اللي ورا الفندق
طبعا َ خالد انجن من الحركه اللي سووها البنات واقل من ربع ساعه وهو عندهم



********************************************

وش بيصير للبنات؟؟
وهل بتصير مشاكل بالعايله بسبب الحركه اللي سووها البنات وتتفركش الرحله ويرجعون للرياض

تااااااااابعوووا الجزء الجااي وتعرفون وش بيصير.......




×× 




(وش الي صار ببناتنا اليوم &&& ووش هالهدوء التام في آخر رحلتنا)
(وش طاري المستشفى دوم &&& ووش الي عاده بهالجزء يارب استرنا)


الجزء الثاني والعشرين..


غاده:هذا هو جا
الضابط:انت اخوهم
خالد:لا انا عمهم..
الضابط:اهلين استاذ..
خالد:انا متأسف جدا على الحركه اللي صارت بس تعرف البنات وحركاتهم
الضابط:انا عارف انو السواقه عندكم بالسعوديه ممنوعه..اكن بامكانكم انكم تطلعون لهم رخص ..افضل من اللي صار لهم تو
خالد:ان شاء الله خير..
الضابط:شوف يا اخوي..انا ما راح اسجل عليك اي مخالفه ..بس ارجوك انك تنتبه لمفاتيح سياراتكم..اليوم انا مشيت الوضع
بس اخاف المره الجايه غيري ما يسوي نفس الشي
خالد:مشكووور اخووي ما تقصر..وهذا عشمنا بأهل البحرين
الضابط:ولو ...كلنا هني اخوان
خالد:يالله عاد اسمح لي انا استأذن واوعدك انو هالشئ ما يتكرر مره ثانيه
الظابط:اذنك معك




--------



في السياره...
هدووء تااام..البنات ندمانين على الحركه اللي سووها..وخالد معصب وموصل حده 
خالد:انتو بالله ما تستحون تسوون هالحركه
غاده:خالد هي غلطه وندمنا عليها واوعدك ما تتكرر
خالد:لا والله ولا اصلا عندك نيه تكررينها مره ثانيه...الغلطه غلطتنا يوم وثقنا فيكم...
مرام:خالد..لا تهاوشهم الفكره كانت فكرتي
خالد:مو هذي المشكله اكبرهم اهبلهم...الله يستر بس اذا دروا اهلكم وش يسوون
ساره وهي تبكي:لا عمي تكفى لا تقولهم
خالد:لا والله ليه ما فكرتي فيهم قبل لا تتخذون هالخطوه...تحملوا ما يجيكم انا مالي دخل فيكم
ايمان:بـــس
خالد:لا بس ولا شئ..لو ما الضابط كان اخلاق ومتسامح ولا كان رحتوا بداهيه





--------------------



في الشقه..
عرفوا الاهل باللي صاار
ابو سلطان للبنات:تدرون انها غلطتنا حنا اللي وثقنا فيكم وطلعتوا خرطي
ابو حمد بصوت واطي لاخوه:هد اعصابك يا عبدالعزيز شفهم حاسين بغلطتهم
ابو سلطان:الحين انتم مو بزارين عشان نعلمكم ان اللي سويتوه غلط...
ابو حمد:خلاص يا ابو سلطان امسحها بوجهي وهذي اخر مره يسوونها
ابو سلطان:انا بسامحهم عشانك انت ولا هم ما يستاهلون
ابو حمد:يالله عشان تنسون السالفه نبي نطلع نتمشى بجيان وبعدها نتغدى بمرمريز
سطام:يووووووووه جيان بالرياض وهنا
ابو حمد:غاده...قومي قولي للحريم يتجهزون للطلعه
غاده:ان شاء الله




**********************



في اليوم الاخير من رحلتهم
العاليه كانت مجتمعه بشقه ابو سلطان
خالد:اليوم حلمت حلم غريب..حلمت ان ببيتنا نخله كبير ولقيناها طايحه واسالكم ليه طايحه وانت مستغريبن وتقولون لي 
ما ندري جينا ولقيناه كذاوكلكم متجمعين حوالينها وشفت جدي عبدالله قاعدن ينظف جذور النخله وحنا كلنا واقفين حوالينه ونتفرج عليه
ابو سلطان بصراخ:الحلم الشين ما ينقص..
خالد:وشو شين..نخله وطاحت
ساره:شكلك تبي تصير فلاح وبتسوي لك مزرعه زي مزرعه جدي عبدالله -الله يرحمه-
الكل:هههههههههههههههههههههههااااي
ابو سلطان خاف من حلم اخوه وقام يتصل بأمه
ابو سلطان:السلام عليكم
الجده:هلا بوليدي وعليكم السلام
ابو سلطان:وش اخبارك يا يمه..
الجده وهي تكح:ابد بس من البارح مستشرقتن بي كحه"اكح باستمرار" بس ما بي الا العافيه
ابو سلطان:تبينن اجي
الجده:لا قلت لك اني ما بي الا العافيه..انتم متى تتجون
ابو سلطان:ان شاء الله بكرا عندكم
الجده:ووش اخبار اللي عندك..وغاده ان شاء الله ما تعبه الحمل
ابو سلطان:لا كلنا مستانسين يالله لك الحمد ما ناقصنا الا انتي
الجده:وانا وش يبي يجيبن معكم..الا شفن قاعدتن عند اخيتي وكلن يجي يسلم علي
ابو سلطان:ووش اخبار عيال خالي صالح
الجده:ما شاء الله غدوا "صارو" رجال
ابو سلطان:ايه يمه هم من اعمار فيصل وخالد
الجده:ايه..
ابو سلطان:يالله عاد ما اطول عليك يمه...نشوفك بكرا ان شاء الله
الجده:وانا بعد ابروح اشوف خالتك...مع السلامه
ابو سلطان:مع السلامه



******************************



من بكرا الصبح..
اليوم الخميس هو يوم الرجعه للرياض
سطام:اكره شئ برجعتنا انو الدراسه يوم السبت
حمد وهو يضرب اخوه على راسه:ما مليت اسبوع وانت ما جلست بالبيت
سطام:لا تضرب طيب تكلم بدون ضرب
حمد:هههههههههههههاااي طيب لا تعصب
سعود:الحين الرجعه وشلون؟؟!
سلطان:زي ما جينا
سعود:يوووووه والله ملل..
فيصل:لــيه؟؟
سعود:ماتسمع الا صوت خالتي وامي وهن يقرقن"يسولفون" ويحشون بخلق الله وانا يا ويلي مركبينني ورا بالشنطه
خالد:اجل انا بسيارتي انوااع الوناسه
سعود:يحق لك..مركب شله الانس
حمد:هيييه يالتيس..تراك راكب معي
سعود:وانت ساكت واذا تكلمت تقول التيوس ما تتكلم
"حمد يتتريق على سعود لانه راكب بشنطه الجيب ويقوله يالتيس"
حمد:هههههههههههههههههههههههههااااي ...هذا اونس شئ بالروحه
سعود:قل قسم
حمد:قسم
ابو حمد:يالله يا شباب على سياراتكم
الكل:بسم الله



****************************





بوصولهم للرياض..
اول شئ سواه خالد انه راح لبيت خالته عشان يجيب امه..بناء على رغبه ابو سلطان اللي معوره قلبه على امه وحاس انو فيه شئ بيصير لها


عند بيت خاله خالد
يرن خالد الجرس..
..:مين؟؟
خالد:السلام علبيكم
...:وعليكم السلام
خالد:لو سمحتي خالتي ام عبدالله موجوده
البنت:من اقولها
خالد:انا خالد ولد عايشه
البنت وبتوتر:اأأأ اممممم...امي مو موجوده
خالد:طيب امي؟؟
البنت:ولا خالتي
خالد:اهاا..ممكن اعرف وين رايحين
البنت:اتصل في رايد هو اللي موديهم
خالد:طيب مشكووره...




------



داخل بيت ام عبد الله..
فاطمه:حراام عيال خالتي وصلوا وهذا خالد يسأل عن امه
شهد:طيب قلتي له يدق على رايد
فاطمه:ايه..بس والله خايفه من الظهر وهم رايحين وللحين محد رد لنا خبر
شهد:انا حاسه انو خالتي فيها شئ..صار لها كم يوم والكحه ما تركتها
فاطمه:ما تدرين يمكن كحه عاديه
شهد:والله مدري
(تعريف بسيط بالعايله..
ام عبد الله..اخت عايشه اسمها هند زوجها متوفي وعندها
عبدالله..متزوج من سنه عمره 28 
رايد:شاب مهستر لابعد درجه..دارس برا عمره 21 ملامحه عاديه بس اللي محليه طيبه قلبه وعفويته وحلاوه اسلوبه
فاطمه..طالبه في ثالث ثانوي ادبي عمرها 18 سنه هااديه وقليله السوالف عندها ادمان للنت بشكل مو طبيعي 
شهد:بثاني متوسط قليله عليها كلمه ولد ..يعني اسلوبها وهبالها ما يقال عنها بنت ودام امها تهواشها بس..لا حياة لمن تنادي)



******************************



بعد ما اتصل خالد على ولد خالته وعرف منه انهم في المستشفى اتصل في اهوانه وخبرهم عن مكان امه وكلهم اتجهوا للمستشفى

في المستشفى
رايد:هلا والله بولد الخاله...الحمد لله على سلامتكم
خالد:الله يسلمك..طمني وشلون امي للحين
رايد:امك..خالد..انت مؤمن بقضاء الله وقدره
خالد:رااايد امي فيها شئ تراني مالي خلق لخفه دمك 
رايد:امك فيها التهاب رئوي .رووح للدكتور وهو يعطيك معلومات اكثر..وانا بروح لهم بالغرفه
خالد:طيب..شوي واجيكم
رايد:اوكي




------




عند الدكتور..
شرح لخالد حاله امه الصحيه وقال له انهم جو لمه بوقت متأخر مرره وقاله انها الحين مالها علاج..ومالهم الا الدعاء لها..

خالد:كيف يا دكتور؟
الدكتور:خالد..امك من زمان معها التهاب رئوي بس محد كان ملاحظ عليها هالشئ قبل اليوم..
خالد:طيب مالها اي علاج..حتى بالخارج؟؟
الدكتور:ابدا انا دورت لها بس ما فيه اي حل..انت راسل المستشفيات بحالته امك وشوف...
خالد:اكيد..من لنا بهالدنيا بعد هالام..
الدكتور:الله يطول لكم بعمرها
خالد:آمين..مشكوور يا دكتور ..تعبناك معنا
الدكتور:لا ولو..حق وواجب 



(خبر حزين اليوم في صباح العالمين &&& وبعده خبرنا الزين بأربع تلاها )
(في طلعة محلاها عند الكل فالين &&& محدن يبي غير جلسة وغناها )

الجزء الثالث والعشرين


مر اسبوع..وحاله ام عبد العزيز من سيئ لاسوأ..و عيالها ما قصروا ارسلوا اوراقها للمستشفيات اللي بالخارج..بس كلهم يردون عليهم بنفس الرد انهم تأخروا والحاله مره مستعصيه..


صباح يوم الجمعه..

قام خالد من النوم وهو حاس ببروده تسري بجسمه..تعوذ من الشيطان وقام يتوضا عشان يروح يصلي الجمعه
ويتلبس ويتعطر ويطلع للصاله..

وين امي..؟؟وين ريحه القهوه اللي تعطر البيت صباحيه الجمعه؟؟"هالكلام كان يدور ببال خالد"
خالد:يمه ..يماااه..
ولا جواب غير صوت الخدامه وهي تخبره انه امه ما قامت للحين
استغرب خالد..امه مو بالعاده تنام للساعه 10 ونص...
ميري:مستر خالد يمكن ماما في تعبان
خالد:اسكتي تكفين لا تفاولين بشر
ويروح خالد لغرفه امه بسرعه ويلقاها نايمه..
انسدح جمبها..ولمسها وحس ببرودتها..وشفايفها زرقاء..بس مرسومه عليها ابتسامه بارده..

خالد..لا تسألون عن حالته.. بسرعه اتصل في اخوانه ونقل امه للمستشفى..

بس للأسف..كان الوقت متأخر..وما كانوا ينقلون الا ..بقايا امهم..اللي تركتهم وانتقلت لعالم..ترتاح فيه من وسخ الدنيا
وانهوا اجراءات دفنها,,,وصلوا عليها الظهر



--------------


القلب يحـزن والمدامـع غزيـره 
فى جوفي نارمن لهبها تبـاكيـت 
والدار ظلمه كا نـت أمـى تنيـره 
يا يمه وينك من دونك خلى البيـت 
قلبى تفطر على الفرقـا المريـره 
امنت با الله وبا قـداره تراضيـت 
الموت حقـا وكلـن لـه مصيـره 
وموت النبى قبلك يا يمه تعزيـت 
هذا جلا لك وريحـك فـى عبيـره 
اليوم اشمـه ولا شفتـه تنهيـت 
صوتك يا يمه يـا محلـى أثيـره 
حنا نـك يمـه يخلينـى تدفيـت 
يا يمه من هو أجيـه وأستشيـره 
يعدمنى لا شفت الصواب وتنحيـت 
يا يمه كلـن ينـا ظرنـى بحيـره 
من يوم رحتى وانا اللى ما تواسيت 
اه يا يمـه والنظـرات الا خيـره 
ابشـرى يمـه بدعـوات كثيـره 
كـل مــا ذكـرتـك وصلـيـت




------------



مرت ايام العزا ثقيله..خصوصا على خالد
اللي كان متعلق بامه امثر من الباقي بعتباره لا زال ساكن عندها
حصه ما قصرت وخذت اخوها عندها كم يوم لما يهدى

اما ام عبدالله"اخت ام عبد العزيز" ما قصرت وكل يوم تجي وتزورهم ومعاها ريم وشهد اللي بعد ما قصروا وقاموا بواجب العزا..




-*-*-*-*-*-*-*-*-*-*-



بعد مرور 4 اشهر

كانت الايام تمشي بشكل روتيني..يعني ما فيها شئ جديد..
غير ان مرام انخطبت"لواحد من القرايب" ..وغاده صارت بالشهر السابع


اليوم..هو اول ايام ايام اجازه الربيع"النصفيه"

كانت العايله مجهزه طلعه للبر..يكشتون كم يوم ..ويغيرون جو شويه لانه من يوم ما توفت امهم والحزن مخيم على البيت

كان مكان التخييم يبعد عن الرياض حوالي 120 كيلو(يعني بعيد عن زحمه الناس)

كان المخيم برعايه سلطان لانه هو اللي مهتم فيه من اول لاخره


في اول يوم بالمخيم

كل السيارات توجهت للمخيم..وما كان ناقصهم غير حمد اللي كان بيجي بليل بعد ما يخلص اشغاله

عبير:تدرون وش احسن شئ سووه عمامي؟
ساره:ايش؟
عبير:انهم جابوا طباخ..يعني يا سلااام ما فيه شغل مطبخ
ايمان:لا بعد..ازيدكم من الشعر بيت..سعود جايب دباب
ساره:اما عااااااد
مرام:وربي..
غادة:لا ما علي منكم...ان شاء الله انكم ما راح تركبونه..
امل:ههههههههههههاااي...حسيتي فيني يوم انا حامل وانتو تطعسون وتركبون الدباب وانا يا ويلي تقل عجوز..
مرام:اصلا من قالك اننا لا جينا نركب الدباب ولا نطعس بنشاورك..بنسوي اللي بروسنا ومحد بيقول لنا لأ
ساره:هذا اول شئ صح يسويه سعود من عرفته..تبيننا ننحرم منه؟؟
مرام:شتقصدين..؟؟
ساره:ابد..بس اخوك انسان ماله دعي في الحياه..وجوده والعدم واحد..بس هالمره اشوا جاب الدباب و حسسنا انو فيه آدمي اسمه سعود 
سطام وهو جاي ركض:بناااات ...سعوود يقول انه بيروح يطعس..من تبي تجي معه؟؟..
مرام وعبير وايمان:انااااااا
عبير:ساره يالله..
ساره:لا مالي خلق..
مرام وهي تسحب ساره:مو على كيفك يا ماما
ساره:لحووول...بس خلوني بروح البس عبايتي
ايمان:وانتي عمه عبير.؟؟؟
عبير:وش فيني ..ما قلت شئ وبروح معكم
ايمان:ما ودك تلبسين عبايه؟؟...
عبير:يوووه والله نسيت..برب بروح البس عبايتي وراجعه
مرام:تيت
امل:ههههههااي..ادمااان نت



-*-*-*-*-*-*-*-*-*-*-


في السياره مع سعود..
سعود:هلا ومرحب ببنات الخال
ايمان :هلا بك اكثر..
سعود:شرايكم بالمخيم؟
مرام وايمان وعبير:يجنن
سعود:وليه طيب بنت الخال زعلانه؟؟
ايمان:اي بنت خال؟
سعود:ساره..اللي ما حكت من الحين..وهذا مو من عوايدها
مرام:لا ماهي زعلانه ولا شئ..بس ما لها خلق تركب..وركبناها غصب
سعود وهو يعدل مرايته عشان يشوف ساره:ليه محنا قد المقام...
ساره:ايه..ولا بتكونون
سعود انصدم ما توقع بنت خاله زعلانه عليه للحين:اوكي انا اسف وان شاء الله هذي اخر مره تشوفين فيها وجهي بهالمخيم...بعدها ما راح ازعجك..
ساره:يكون احسن..
سعود"يا ربيي الحين انا لين متى بتحمل...انا لازم اقول لمرام اني ابي اكلمها وانهي السالفه"






-*-*-*-*-*-*-*-*-*-*-




بعد المغرب..

ايمان خذت الدباب بعد ما شاورت اهلها طبعا وراحت لحالها..طبعا دباب سعود من النوع الثقيل مو زي الدبابات العاديه..
وحتى بعد ما علمها فيصل عليه كانت خايفه بس قالت بقلبها"هي تجربه بالعمر ما بتضر"
وهي قاعده تتمشى بالدباب واللي ما سوت له حساب انو فيه طعس"جبل رملي"ويتقلب الدباب وتصير ايمان تحت والدباب فوقها
وبهذا الوقت كان حمد جاي للمخيم وشاف الدباب وهو يتقلب...
وراح للدباب على باله انو سعود هو اللي راكب بيقعد يتتريق عليه..
حمد وهو يشيل الدباب:هههههههههه حركه رهيبه يا سعــ....(ويوقف بدهشه)ايمــــــــــــان.!!
ايمان:اه اه اه <تتأوه من الالمحمد وهو خايف:ايماان شي يعورك..؟
ايمان:حمـد..متى جيت..تكفى لساره تجي..
حمد :وش سارته انتي تعالي اركبي معي بس عدلي ملابسك
ايمان:لا لحد يدري انك شفتني بتصير لي سالفه وما راح يخلوني اروح لحالي مره ثانيه
حمد وهو يعدل الدباب ويشغله:طيب الحين اركبي وانا بلحقك بعد شوي علشان محد يحس 
ايمان:مشكوور تعبتك معي
حمد:تعبك راحه..



-*-*-*-*-*-*-*-*-


في خيمه الحريــم
مرام:ما تلاحظون انو ايمان تأخرت 
عبير:صدق..مو بالعاده
غاده:الطيب عند ذكره شوفوها جت
ايمان:ليه كنتوا تحشون فيني
ساره:ايه..مستغربين ليه تأخرتي
ام نواف:ايمان ليه ملابسك مليانه تراب؟
ايمان:هااه..لا بس قعدت العب مع ريم ورغد بالتراب عشان كذا
امل:خالتي..حمد وصل
ايمان لا شعوريا قامت تكح<<خايفه انه يفضحها لان الولد على قوله المصريين"ما يتبلش في بؤؤه فوله"
ام سلطان:بسم الله شفيك يا بنت ليه انخرشتي
ايمان: لا بس نسيت اقول لفيصل اننا نبي العشا اليوم مشاوي من يدين الطباخ
ام نواف:والله الطباخ ماله داعي..بس لعب بالفلوس
امل:ليه بالعكس..يريحنا ويريح الرجال
ام حمد:خليهم..الحمد لله الخير واجد
الكل:الحمد لله
سطام:حمد يسلم عليكم ويقولك يا ساره اغراضك بالسياره روحي له
ساره :وهو وينه؟؟
سطام:عند السياره
غاده:خلاص انا بروح وبسلم عليه واجيب الاغراض معي..



عند السياره..




حمد:هلا والله با كرشه
غاده:هلا بك..تشوف ان خليته يقوله يا خاال؟؟
حمد:غاده اسألك شئ ولا تزعلين؟..
غاده:الله يستر..اسأل
حمد:ايمان وهي جايه لكم فيها شئ
غاده باشتغراب:لا ليه؟
حمد:انا عارف انها بتسكت..بس تراها طاحت بالدباب وانا حاس انو فيها شئ لانها يوم قامت كانت تعرج
غاده:وانت شدراك.؟
حمد:طاحت وانا توني جاي للمخيم وجيتها على بالي انها سعود
غاده:اهااا..طيب بشوفها
حمد:ردي لي خبر
غاده بخبث:طيب...يا عااشق
حمد:هااااااه
غاده:ههههههههههههههههههههههههههههههههههاااي






-*-*-*-*-*-*-*-*-



بليل..حولي الساعه2 الفجر
الكل راح ينام لان وراهم قومه بدري

غاده بصوت وااطي :ايمان..نمتي
ايمان اللي نايمه جنب غاده وبنفس الصوت:لا تبين شئ
غاده:تعالي ابيك بسالفه برا
ايمان:طيب

ويطلعون برا الخيمه
غاده:ما تبين تقولين لي شئ
ايمان:لا انتي اللي مناديتني 
غاده:يعني ما صار اي شئ interesting
ايمان:مثل ايش
غاده:ايمان..حمد قالي اللي صار لك بالدباب
ايمان بفشيله: حمد..دباب
غاده:والولد مرره خايف عليك...يحق له
ايمان:غاده انتي عرفتي السالفه
غاده:من طقطق للسلام عليكم
ايمان:ووش قالك حمد؟
غاده:قالي روحي شوفيها لا يصير جاها شئ..
ايمان بحيا:والله
غاده:يعني بكذب..ايمان..انا شاكه بشئ
ايمان:وشو.؟؟
غاده:انتي تحبينه؟؟
ايمان:هااه..مدري
غاده:شوفي انا شفت حمد وهو يسأل عن مرام وبدور ودانه والاء..بس سؤاله دايم عنك..غير
ايمان:وشلون يعني غير؟؟
غاده:بمجرد ما يجي طاريك..يتغير الولد
ايمان:....
غاده:طيب الحين فيك شئ
ايمان:لأ
غاده:طيب بروح اكلمه تليقينه قلقان
ايمان:سلميلي عليه..
غاده بابتسامه:طيب....ويا رب يصير اللي فبالي
ايمان:تصبحين على خير بروح للبنات
غاده:طيب بس بروح اكلم حمد واجيكم





-*-*-*-*-*-*-*-*-*-




بعد ما قالت لحمد كل اللي دار بينها وبين ايمان..بس ما قالت له انو ايمان تسلم عليه.
بخيمه البنات..
العايله خلو خيمه كبيره للبنات بس ومحد ينام معهم..عشان ما يزعجون احد ولا احد يزعجهم
عبير:سمعتوا الصوت
ساره:انا خااايفه
ايمان:اسكتوا..لا تطلعون اي صوت
عبير:بس والله خااايفه
مرام:ما علي بروح لخيمه الحريم
ايمان:يسلام عليك يالذكيه..طيب اذا طلعتي واخذوك اللي برا
غاده:خلونا نروح بس بشويش
ويروحون لخيمه الحريم ويلقونهم كلهم نايمين وما فيه غير امل صاحيه
امل:وشفيكم..ليه جايين
مرام:سمعنا اصوات برا وخفا وجينا
ساره:بنام هنا.
امل:شوفوا الخيمه مليانه ما فيها مكان
عبير:لالالالالالا ما علي...ما راح ارجع..تعالي معنا
امل:يالله امشوا
وتروح معهم لخيمتهم وتقعد معهم ساعه لما ناموا وراحت عند عيالها.. 



(وش الي حصل بالهلي حق بندر &&& ووش الي حصل بأمل ربي حماها)
(الكل يبي الراحه وميرضى بالغدر&&& وسعود مع ساره حاله يرثالها)

الجزء الرابع والعشرين


من بكرا الصبح
جاتهم الخاله موضي"اخت ام حمد"مع زوجها وعيالها بندر وبدور ودانا وسيف

و اتفقوا البنات انهم يقولون للرجال يتمشون بالهايلوكس"الهلي" حق بندر ويطعسون فيها
ووافق ابوحمد انه يروح فيهم
ويروحون البنات كلهم وتركب معهم عمتهم حصه في الصحن
البنات كلهم جالسين ما عدا دانه وعبير واقفين ومتمسكين بقووه 
وقدام مع ابو حمد سيف وسطام وعزوز
مع الغنا والطق والسوالف
اول ما مشو طارت طرحه دانه وطاحت تقريبا بعد المخيم بشوي 
دانه: طررررررررررررررررحتي
البنات:ههههههههههه
العمه:عبير تقاسمو الطرحه انتي ودانه وتغطو فيها مع بعض هههه
وكملو طريقهم
ابو حمد:شرايكم نمشي بهالغدير
ايمان:ونااسه
مرام:واااو
ريم ورغد ما قالو شي <<خايفين بس ما يبون يقولون يخافون سطام وسيف وعزوز يتطنزون عليهم
سطام وسيف وعزووز:ايه يالله والله فله 
العمه:لا ابد ما نبي
امل:لا لا تكفون ما نبي بنتي مع سلطان..
بدور+ايمان+ساره+مرام+عبير+دانه:الا نبييييييي
ابو حمد :سطام سيف عزووز ادخلو لا تطلعون مع الدرايش ويله سموا بالله..
ويمشي باسرع ما عنده ويدخل بالغدير وكل اللي راكبين معه مغمضين<<من الخوف
ويسمعون صوت الماء طشششششششششششش
ووقفت السياره ويفتحون عيونهم على بالهم انهم قطعو الغدير
بس للاسف انهم ما قطعوه قعدو بالنص
البنات صارخووو وقعدو يضحكون 
ابو حمد لا تسألون عن حالته وجهه الواان معه بالسياره 3 عيال وتسع بنات والعمه
وفتح الباب ونزل
ابو حمد:الله واكبر شوفو الماء الى وين موصل لي شوي واغرق
البنات :اوووووف

(الماء كان واصل لين فوق ركب ابو حمد وهو مرره طويل يعني البنات اللي ورا تملو ماي لين كعبهم)

رغد وريم :يماااااااااااه نبي نموت لا لا ليتنا ما جينا معاكم ويصيحون والبنات يسكتونهم
البنات قعدو يغنوون ودانه وعبير يطقون على السياره 
ابو حمد:من معه جواله
البنات:جوالتنا مخلينها بالخيمه هههه
ابو حمد: ما شاء الله يا حصه معك جوالك 
العمه:لا والله
سطام:بابا انا جوالي هذاه بس وين جوالك
ابو حمد:والله جوالي دخل فيه ماء و طفا
ابو حمد رقا الطعس وحاول يدق لاكن ما فيه شبكه
ابو حمد:ما فيه شبكه
البنات:هههههه
رغد وهي تصيح :يعني بنموت وش نبي ناكل وشلون نبي نعيش هنا
العمه:هههه يا بنتي نبي نلقا احد يجينا 
سيف:خال خال ترا خال عبد العزيز(ابو سلطان)معه ليور(الحبل اللي يسحب السياره)
ابو حمد:ادري بس خلهم يردون 
ويجيهم رجال بالدباب كان مغطي وجهه بقناع عن التراب والهوا
البنات اخترشو وبسرعه تغطوو زين ودانه تغطت بعباتها
وكلهم كانو لابسين عبيات على الكتف ومتلثمين ولابسين نضارات شمسيه
(يناضرون الرجال بدون ما يشوفهم هع)

...:السلام عليكم
ابو حمد: وعليكم السلام والرحمه
ايمان تقول لبدور بصوت واااطي:يمه شكله جني
بدور :ايه والله 
ساره:يمكن لا تستبعدون
ايمان :ما شاء الله قاطه معنا
مرام:اذا ساره ما قطت من اللي يقط
امل :اووص خلونا نسمع..يا ويلي على بنتي ..
البنات يضحكون بصوت واااطي
...:وش فيكم يا خال تبون اساعدكم
ابو حمد:لا بس ما نقدر نطلع والجوالات ما تشتغل
...:اهاا
ابو حمد:من انت يا الاخو؟؟
...:انا سعد
ابو حمد: عاشت الاسامي انا ابو حمد
سعد:انتم مخيم الـ....
ابو حمد:ايوووه
سعد:حنا جيرانكم
ابو حمد :يا ولدي تقدر تروح وتقول لهم اننا غرقانين هنا
سعد :تامر يا خال..
وراح..
ساره:بابا صار جني..
ابو حمد:ههه لا هذا سعد ولد جيراننا اللي بالمخيم
سطام:اييييه
وكانو كلهو يسولفون وناسين عزوز اللي كان طالع مع الدريشه
عزووز:يماااااااااااااااااااااااه

طشششششش<<صوت الماء

عزوز طاح بالماء
امل :ولدييييييي عزووز 
امل كانت تبي تطب بالماء بس العمه حصه مسكتها
ابو حمد بسررعه راح وشال عزوز وطلعه برا
ابو حمد:عزوووز...عزوووز<<ما يرد
امل انهبلت قامت تصييييح 
سطام رقا فوق السياره ونط على الارض بس تملا ماء قعد يقوم عزوز
عزووز:كحكحكحكحكح..يمه..وينك
امل :عزوز انا هنا
عزوز قام يصيح
امل قالت تبي تنزل له بس ما تقدر
ابو حمد:واااه خلاص صحى
البنات بحال مأساوي
ساره وايمان وبدور ودانا:بنات تخيلو لو يجون ذيابه الحين
الكل:هههه
سطام:عوووووو<وقعد يضحك
سيف:خال السياره تملت مويه (الكنبات وصلها الماء)
سيف سوا زي سطام ونزل
دانه:خال عادي انط زي العيال
ابو حمد:ههه لا ما تقدرين 
بهالوقت وصلو حمد وسعود بالدباب
حمد:وااههههههههههههههههههه وطاح على سعود
سعود :خخخ اشكالكم تضحك بخخخخخخخخ
ابو حمد:هلا والله
العمه:هلا يا عيال
سعود وحمد:هلا والله
حمد كان حاس انو في احد ما نزل عينه عنه وهو كل شوي يناظر ايمان
تدرون من طبعا
كانت ايمان
ايمان بقلبها(وهـ يا ملحه وقعدت تنااظره)
حمد غمز لايمان وايمان استحت انه اكتشفها انها تناظره
بس فيه احد كان متابع حركه الاثنين..منهو يا ترى
كانت ساره...ايه ساره بس سكتت وما قالت شي ما تبي تفضحهم قدام العالم
بعدين جت سياره ابو سلطان وكان معاه زوج العمه موضي 
وسياره فيصل ومعه بندر 
نزل بندر وقعد يضحك على البنات 
فيصل:بناااااااااااات وش شعوركم لو مشت السياره مع التيار الحين
رغد:فييييييصل الله يخليك طلعنااا
فيصل :رغوود انتي هنا يا قلبي
ريم:وانا بعد
فيصل:ههه
سعود:اللله يعينك بلشت بهم
فيصل:ايه والله
عزووز:خالوو انا غرقت وبغيت اموت
سعود:قل قسم
عزوز :والله
فيصل :وش لون
عزوز قال له السالفه من الطقطق لل سلام عليكم
وابو سلطان طلع السياره
البنات:هييييييييييييييييييييييييييييييه
رغد وريم على طول نزلو وركبو مع ابو سلطان
رغد:ماا نحبكم ما راح نركب معاكم ابد ابد ابد
ريم:ولا انا انتم وععععععععع
الكل:ههههههههههه
سطام وسيف نزلو وركبو مع فيصل
حمد:فيصل في مكان معكم
فيصل :ليش وين سعود
حمد:هج عني
فيصل:ههه ايه معانا
ابو سلطان مشا وراح
بقا سيارتين
سياره ابو حمد وفيها البنات والعمه حصه
وسياره فيصل فيها حمد و بندر وسطام وسيف
ومشو
وقامو يطعسون والبنات يغنون وراهم سياره الشباب طالعين مع الدريشه ومشغلين اغنيه تنحط على الجرح ومعلينها على الاخير ويرقصون
والبنات يضحكون
ووصلو المخيم




*-*-*-*-*-*-*-*-*-*-*



ام بندر:الحمد لله على سلامتكم
الكل:الله يسلمكم
العمه حصه:والله فاتكم ...
ايمان:ايوالله ماما..فلّه
ساره:بس من جد رعــب..
عبير:اسكتوا انا جاني الصياح ويوم صاحوا رغد وريم بغيت اكمل معهم
الكل:ههههههههههههههههاااي
ام حمد:اهم شئ انكم رجعتوا بالسلامه
مرام:ما شفتوا وش صار لامل وعزووز
ام سلطان:وش صار؟؟
وتقول لهم مرام القصه..
ام سلطان<<اللي تصير جده عزوز:نادوا لي عزوز
وينادونه ويسالونه وعن شعوره وهو شوي يبكي





-*-*-*-*-*-*-*-*-*-*-*-*-




العصر
ساره قالت لغاده عن اللي صار بالسياره وغاده قالت لها لا تتلقفين السالفه طويله وبتشرحها لها بعدين
وراحت غاده لحمد وقالت له ان ساره كشفتهم
حمد:ونااسه ان ساره عرفت
غاده:ليه؟؟
حمد:لان ساره ما تعرف تسكت..واكيد الخبر بينتشروتكبر السالفه..وهذا اللي ابيه
غاده:والله انك غريب
حمد:ما فيه امكانيه اشوفها..
غاده:الا..تزوجها وتشوفها على كيفك
ويجيهم خالد
غاده:عشاق العايله كل مالهم في ازدياد..ياخي ليه غيرانين مني انا وفيصل
خالد:بسم الله عليك انتبهي لا تتقطعين
حمد:ليه الحب مكتوب باسمك نتي وفيصل بس
غاده:لا ..فيه نااس مستانسين..حبايبهم جو من الشرقيه
ويلتفت حمد لخالد:قل قسم
خالد:وشو..انت صدقت خرابيط اختك..اتسولف وبس
حمد:نشوووف...تعاال نروح لبندر وسعود ..وانتي فيصلووه ينتظرك بالسياره..
وتروح غاده لزوجها والشباب يروحون لقسمهم
فيصل:يعني كذا اهون عليك ما تسألين عني ولا حتى سؤال
غاده:واول ما قمت ما اتصلت فيك وامس بليل ما نمت الا يوم كلمتك
فيصل:وتظنيها تكفيني
غاده:فصوولي عااد لا تقعد كل ما جيت معك عقدتني بهالسالفه
فيصل:خلاص تعالي نتمشى




-*-*-*-*-*-*-*-*-*-



بليل ..
ساره كانت جاسه على الرمل والدنيا كلها ظلام..وقاعده تكلم مي وخالها لانها من زمان ما كلمتهم
ساره:هااه بشروني وش لون الجو عندكم في كندا
مي:يووه الله لا يوريك..برد مو طبيعي ..لوتشوفيني لابسه كل دولابي
ساره:الحال من بعضوه...بس حنا مو لهالدرجه..
مي:اوكي قلبوو..بطلع الحين مع منال...تامريني بشئ.
ساره:اوكي بااي
وتسكر ساره من مي وتقعد ولا يجي احد ويحط يدينه على عيونها
ساره:مييييييييييين؟؟...وتعد تلمس الايد..
ساره:شكلك خلووودي...ولا حموود
.... وهو يبعد يدينه عنها:اسف وربي اسف على بالي مرام
ساره وبدهشه:سعووووووود!!!!!!!..وكانت بتروح
ويوقفها صووت سعود:ساره ممكن تقعدين شوي ..يمكن هذي فرصتي الوحيده اللي اعتذر لك فيها وابين لك الحقيقه
ساره:بسرعه
سعود:ساره انا ما اعرف البنت وش قالتلك ..بس ابيك تعرفين اني ما اعرف البنت ابدا ومن يوم قالت لي انها تعرفك تركتها
ساره وهي تتذكر السالفه"السالفه ان في بنت يكلمها سعود ولما سألها هي باي مدرسه اكتشف انها مع ساره بنت خاله بنفس المدرسه ولما 
سالها اذا كانت تعرف بنت باسم ساره ناصر وقالت له البنت ايه ان هالبنت مغروره وانها تكرهها..وراحت البنت ونشرت بالمدرسه 
ان ساره مغزلجيه وراعية شباب ومن هالكلام الوصخ..لان البنت فهمت من كلام سعود لما سألها هالشئ..ولما واجهت ساره البنت قالت 
لها انو سعود هو اللي سألها باسمها ..وبينت ساره للبنت انو سعود ولد عمتها وبس..
ومن يومها وساره ما تكلم سعود لانها على بالها ان سعود قايل للبنت كلام اكبر من اللي هو قاله"
ساره:سعود انت ما تدري مكلام البنت قديش يجرح..
سعود:بس انتي اكبر من كلام وحده تااافهه
ساره:والناس وش دراها ..
سعود:بس يا ساره........
ساره:سعود..انا منت اعرف بكل شئ واعرف حركاتك كلها لاني ياما سمعتك وانت تكلم..بس مع هذا كنت تعجبني
بس تصرفك هذا طيحك من عيني ولا ظنتي انه بيرجع
ساره:انا عمري ما لعبت على وحده..وانا ما قلت للبنت شئ كل اللي قلتها اذا كانت تعرف بنت باسم ساره ناصر
ساره:وليــــــــــــــــه
سعود:ساره انتي ما تفهمين انتي وشو بالنسبه لي
ساره وهي رايح:ولا ابي اعرف...باااي





-*-*-*-*-*-*-*-*-*-*-*-





سعود ما قدر يتحمل التجاهل اللي يلقاه من بنت خاله..وقرر انه يقول لاخته كل شئ وتحل المشكله

ويتصل في اختهـ:مرامي تعالي عند سيارتي ابيك بكلمه..
مرام:الله يستر ما قلت مرامي الا انت مسوي بلا
سعود:ترا وربي مالي خلق بتجين ولا وشلوووووووون..
مرام:جينا جينا ...يووه
وتروح لمه..ويروحون بالسياره بعيد عن مكان مخيمهم شوي
سعود وعيونه متعلقه بعيون اخته وفيهم شئ غريب:مرام......ساعديني
مرام وهي اول مره تشوف اخوها بهالحاله:سعود ..وش فيك ..عسى ما شر
سعود:ساره..
مرام باستغراب:شفيها...قاعده تو معانا ما فيها الا العافيه
سعود وهو خلاص شوي وبيبكي:مرام انا عراف اني غلطت..بس والله 
مرام بريبه:سعووووود وش انت مسوي...يا فضيحتنا
سعود:انتي ما تعرفين السالفه اصلا عشان تقولين فضحتنا...
وقول لها السالفه
مرام:انت غلطت يوم قلت للبنت اسم ساره..لانك تعرف الناس وشلون تفسر كل شئ غلط
سعود:مرام عاارف..بس مدري ليه يوم قالت لي انها بهالمدرسه..شئ اجبرني اني اسأل عن ساره..
مرام:يعني..
سعود:تقريبا.. 


الجزء الخامس والعشرين


(هالجزء بيعرفنا على صوت جديد &&& كلن سمعله وكانت هالأغنية لها مهديها)
(وبعدها بنودع البر بعصر مديد &&& وش سالفة المشفى الي من شوي مطرينها)



في المخيم..

وتحديدا في خيمه البنات..
غاده:بنات فيصل يقول تعالوا برا الشباب مجتمعين والدنيا فله
مرام:ايه تو سعود يقول لا يفوتكم الجو..soo coooool
عبير:يالله اجل وش تحترون..
عند الشباب ..
حمد وهو يغني:وقفت كل العيون والحكي صابه سكون اقبلت والكل يسأل يا ترى منهي تكون هي قلوب العاشقين أو شجون المغرمين 
قال من ناظر حلاها سبحان رب العالمين 
بقيه الشباب:من قدنا في فرحنا..من قدنا يا بختنا..ليله خذتنا للحياه ..فيها الحبايب عندنا
غاده:وااااو...عيني عليكم بارده..صايرين غيتارا على غفله
سطام:بسم الله علينا منهم..
حمد:تدرون وش اكتشفنا اليوم
ايمان لا شعوريا ً:وت؟
حمد وهو يطالع فيها من تحت لتحت:ان بالعايله مطربين مرره ختيرين على قوله ساره
ساره:مثل من؟
حمد:سعووودووه..عليه صووت..خصوصا باغنيه ماجد المهندس...
فيصل:من جد بهذيك الاغنيه دخلنا جو
مرام:يالله غني لنا
سعود:لأ
بدور اللي تهمس لساره:تكفين قولي له 
ساره:لأ
عبير:سعوود بلييييييييييييييييييز
سعود :طيب بس لا تعلقوون
الكل:اوكي.

سعود:لو شفتك قدامي احتار
ما اعرف بيه اني شصار
احس بقلبي صاير نار 
يمكن احبك
افرح لو اشوفك قدامي
اتمنى اعيشك بحلامي
صرت انت الفرحة بايامي 
يمكن احبك
يرجف قلبي ورعشة بايدي
لو اسمع صوتك نداني
من عينك تتلاقى بعيني
ارحل واسكن عالم ثاني
يمكن احبك
من اسرح بس انت ابالي
ما ادري شسويت بحالي
صرت انت الاول والتالي
يمكن احبك
ما تقدر روحي بلياك
بعيوني انت شلون انساك
وين افتح عيني اني القاك 
يمكن احبك
كل لحظات الحب عايشها 
مامر بيه هل الاحساس
الدنيا صارت بس انت
صاير انت كل ناس
يمكن احبك

ايمان:اوووخص يا خطير...
مرام:روووعه..منااااااسبه مررره
غاده وهي تطالع في مرام باستغراب:لايش
مرام وهي تناظر ساره:لا ابد..سلامتكم
خالد:طيب ممكن تروحون تنامون.
سطام:جا هادم اللذات ومفرق الجماعات.
الكل:ههههااي
وتجي ضربه على الطاير من يد خالد لراس سطام:انت اولهم...قم 
ويقومون ينامون..

وينتهي هاليوم ..





-*-*-*-*-*-*-*-*-*-





بعد يومين..
للحين عايلتنا في المخيم..

العصر..

اتفقوا الاهل"الكبار"انهم يروحون يتمشون ويخلون عيالهم بالمخيم

بدور:غاده انتي الوحيده اللي تمونين عليهم كلهم تكفين نبي يطعسون فينا
الكل:ايييييييييييه بليييييييييييييييز
غاده وهي تتصل في فيصل:طيب طيب..الو فيصل..
فيصل:هلا هلا
غاده:البنات يبون تطعسون فيهم
فيصل:انا مالي دخل..بحطك سبيكر وكلمي الشباب
غاده:طايب
حمد:هااه وش تبين
غاده:مو انا اللي ابي..ايمان وبدور يبون تروحون تطعسون فيهم
سعود:لا يا ماما..بالمشمش
مرام:لييييييييييه؟؟؟؟؟
سعوود:بس مزااج
بدور:يشينه ..حماار
سعوود:منهي اللي قالت هالكلام..
غاده:اي كلام
حمد:ولا شئ...روحه ما فيه..لو تنقزوووووون
ساره:يسلمووو يا اخووي العزيز
حمد:العفووو
ويطلعون البنات برا الخيمه..ويمرون الشباب بسياراتهم ويقهرونهم
دانا:هالحمير....بايخييييييين
عبير:بيقهروننا
غاده:ههههههههههاااي..
ايمان:يااااااا رب يغرزوووون ولا يطلعهم ولا شئ
الكل:آآآآآمين
غاده:حشا كل هذا عشان التطعيس
ساره بقهر:واكثر
ويجلسون البنات قريب من الشباب عشان يشوفون هبالهم
وشوي..........
وتغرز سياره حمد..
ويدقون على بندر يجي يساعدهم بالجيب حق خالد
ويجي ويحاول يساعدهم...ويغرز معهم
سعود:وربي هذي عين الزفتات اللي فوق
بندر:هههههههههههههههااي..باين عليهم
سعود بصراخ:شفتووووووووو بسبتكم غرزنا
البنات:ههههههاااااااااااي احساااااااااااااااااااااااااااااااااان
ويحاولون يطلعون السيارات و المشكله ان الساعه كانت 5 يعني ما بقا الا اقل من ساعه وتغرب الشمس..

ولا طلعت سياراتهم الا بالزور بعد ما مر عليها نصف ساعه<<قلعتهم






-*-*-*-*-*-*-*-*-*-*-*-




في اخر يوم من ايام المخيم

الكل قايم من صلاه الفجر

لانهم بعد صلاه العصر بيطلعون

رغد:بابا ما نبي نروح البيت..البر حلو
ريم:ايه عمو نبي نقعد بعد شوي
ابو حمد:ان شاء الله مره ثانيه..ما تبون تنامون بالبيت تريحون
رغد:لا ..نبي البر
سلطان:يالله من النشبه..يا حلوات نرووح مره ثانيه الحين خلاص روحوا كملوا لعب قبل نرجع للبيت
ريم:طيب
وقام سلطان يقول للحريم يجهزون الاغراض يركبونها بالسياره
وعلى الساعه 3ونص رجعوا الكل لبيوتهم..





-*-*-*-*-*-*-*-*-*-*-*-*-




بعد مرور اسبوع

...:للاسف يا اخوي...لازم نبدأ بالعلاج
....:طيب كيف يا دكتور؟؟
الدكتور:خالد السرطان توهـ ببدايته عندك..لازم تبدأ علاجك لا يزيد الخطر
خالد:وكم نسبه النجاح..؟
الدكتور:بالنسبه لحالتك ووضعك واذا بديت الحين..نسبه النجاح 54%
خالد:توكلنا على الله......

في سياره خالد بعد ما طلع من عند الدكتور
كانت دموعه تمشي بشكل مو طبيعي...قرر يروح بيت غادة لازم يكلم احد
ببيت غاده
غاده:هلا والله..تفضل
خالد والدنيا مسوده بوجهه:هلا بك
غاده:رح ارتاح بالصاله..بجيب لك عصير واجي
خالد:لا ما يحتاج تعالي بقول لك شئ 
غاده:وش فيك؟؟حالك مو معجبني..لهالدرجه حب بنت خالتي مأثر فيك
خالد وهو يتذكر بدور اللي علمتها غاده انه يحبها وبدور تغير تفكيرها بخالد كثير..خصوصا بعد المخيم ..عرفته عنه اكثر
خالد:آآآهـ يا غاده...ياليته الحب..
غادة:اجل..؟!!
خالد وهو يحاول يتماسك:غاده بقول لك شئ ما ابي احد يعرفه..حتى فيصل..
غادة بخووف وقلق:خالد لا تلعب باعصابي
خالد:فيني الخبيث..




******************



فيـ بيت ابو حمد..
ساره كانت جالسه على الكمبيوتر تصلح البحث خقها وتسولف على المسنجر مع دانه

إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
دبااا ما لقيت الموقع اللي تقولين عنه
مين الي ما يعرف دودو مين اللي تعدى حدودو"دانه":
سوي بحث بقوقل..
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
يوووه
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
كتبت ما طلع..
مين الي ما يعرف دودو مين اللي تعدى حدودو"دانه":
خوذي الرابط....
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
يسلموو عنووني
مين الي ما يعرف دودو مين اللي تعدى حدودو"دانه":
العفووو
مين الي ما يعرف دودو مين اللي تعدى حدودو"دانه":
اقووول وش اخبار خالتووو
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
طيبهـ..الا بقولكـ
مين الي ما يعرف دودو مين اللي تعدى حدودو"دانه":
هلااااااا
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
انتي الكي بورد يعلق عندك على اخر حرف
مين الي ما يعرف دودو مين اللي تعدى حدودو"دانه":
هههههههههههههههااي..نوو وااي
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
لا ولا شئ...شو اخبار سيووووف
مين الي ما يعرف دودو مين اللي تعدى حدودو"دانه":
تمام انتي اللي شخبار القلب
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
سخيفين..تخيلي مرام اذا بغت شئ من سعود قالت له عشان خاطر ساره
مين الي ما يعرف دودو مين اللي تعدى حدودو"دانه":
هههههههههههههههههههههههههااي رهيبه هالمرام حبيتها تصدقين
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
حبتك القراده انتي واياها
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
اقووول انا بطلع ..بروح مع حمد لبيت عمي..عبير تبيني اساعدها بعمل 
إذا حبتك أمك مجبورة لأنك ضناها ... لكن وش يجبر روحي تحبك ؟ غير انك غلاها"ساره":
بااااي
مين الي ما يعرف دودو مين اللي تعدى حدودو"دانه":
باياااات 



(الله يستر على خالد مع هالمرض الشين &&& شلون عرفت ام حمد بروح حمد وخفاياها)
(تدرون جينا للمستشفى بهالجزء مره وثنتين&&& تعالو نعرف وش هو الموضوع بسراياها)

الجزء السادس والعشرين


غاده:خلووود..تكفى قول انك تمزح....
خالد:امزح بايش..يا بنت انا الاسبوع الجاي ببدى علاجي...ابيك ما توصلين هالشئ لبدور..وبقول لأهلي اني بسافر مع الشباب
غاده:طيب ليه توك تقول..
خالد:انا توني ادري
غاده بطفوله:يعني يمكن تموت؟؟!
خالد:مدري الدكتور يقول اني جيته بدري يعني فيه امل للشفاء
وتحظن غاده عمها وتبكي..تبكي شبابه اللي انقتل بدري..تبكي بنت خالتها اللي حبت خالد من كل قلبها..
ويطلع خالد من بيت غاده متجه لبيت اهله
في السياره 
اول ما ركب خالد شغل الاف ام..يبي يغير جو..ويلقى اغنيه اشد الماجد وصيه

هلي وان جارت الدنيا عليا -- اوصيكم على روحي وصيه
انا مسافر وخلوا قليبي عندكم -- غصب عني ترى مو بديه 
عذروني اذا سالت دمعتي -- وذكروني اذا طالت غربتي 
يادنيا لعبة الشاطر لعبتي -- صرت للناس حمال الأسيه
يادهري لا تحملني البلاوي -- انا المجروح مالاقي إلـ يداوي
تراني عـ السفر ماكنت ناوي -- حكم حكم القدر غصباً عليا
قبل ماعوفكم ياهلي كأني -- اشوف بـ غربتي حزني وأني
اذا انتوا صفيتوا بعيد عني -- اموت احسن و لا هذي الأذيه
هلي دمعات عيني بطرف رمشي -- و اذا غمضت عيني دموعي تمشي
اذا روحتوا من يديا راح كل شي -- تروح الروح لو رحتوا من يديا
بلاكم كيف انا اتحمل بلاكم --وانا ورده وسط صحرى بلاكم
هواكم دمر قليبي هواكم -- شيصير اكثر من الي صار بيا


بهذي الاحداث ابتدت مأساه خالد..



-*-*-*-*-*-*-*-*-*-



ببيت ابو حمد..
حمد وهو يتدلع على امه:يماااه..يمااااه
ام حمد:نعم نعم وش تبي..؟؟
حمد:يمه ابي اعرس والله طفشت ومليت وزهقت من العزوبيه..
ام حمد:والله انت ما تنومن..اخااف لا صار الصدق هونت
حمد:لا والله..هالمره جد
ام حمد: ومنهي سعيده الحظ..ولا تبيني انا اختار
حمد:شوفي انا في بالي وحده..بس انتي من اللي ببالك
ام حمد:والله انا ودي ببنت خالك ابراهيم الاء
حمد:لا لا لا ..يمه بعيييده انتي
ام حمد:عارفه انت تبي ايمان
حمد:يؤ وانتي وش دراك؟؟
ام حمد وهي تطق ولدها على كتفه:انا امك واقرا اللي بعيونك..
حمد:طيب متى بتقولون لهم..تراني مستعجـــــــــــل
ام حمد:خلني اكلم ابوك وابوك يكلم عمك وعمك بيشاور البنت ونشوف
حمد:يا طووووولكم...




*--*-*-*-*--*--*--*--*--*




بعد 3 شهور..

غاده:فيصل فيصل
فيصل وهو جالس يقرا الجريده:هلا
غاده:بسرعه شكلني بولد...
فيصل:هذي المره المليون اللي تقولين هالكلام
غاده:لا شكله هالمره صدق
فيصل:طيب..
ويروح يجيب عبايتها ويطلعون على المستشغى
ويدق على عمه..ويقول له..
بعد ساعه..
النيرس:مستر فايسال..مابروك
فيصل:الله يبارك فيك...وش اخبار المدام؟؟
الدكتوره وهي توها طالعه:المدام طيبه..وجابت بنوته زي القمر
فيصل بتنهد:الحمد لله..
ابو حمد:مبروك يا فيصل
فيصل:الله يبارك فيك.
وتطلع النيرس معها البيبي وياخذها ابو حمد وهو يسمي ويأذن بأذونها
وفيصل على طول راح عند غاده اول ما شاف البيبي




-*-*-*-*-*-*-*-*-




انتشر خبر ولادة غاده..
العصر جو اهل فيصل يزورونها..
ابو سلطان:مبروك يا عيال..تتربى في عزكم
غاده وفيصل:وعزك..
عبير:يا قلبووس..يازينوووس...وهـ يا ناااس تدنن
فيصل:هييه هييه انتي لا تخرعين بنتي
ايمان:وش نويتوا تسمونها
فيصل:مدري انا تارك اسامي البنات لغاده
ام سلطان:هاااه يا بنتي وش تبين تسمينها
غاده:امم انا معجبني لمار
فيصل:خلاص صار
ايمان:الله حلوووو...بس وش معنها
غاده:معناه ماء الذب..
عبير:يسلام..يعني هالدلوعه بتقولي يا عمه
فيصل:شفتي..محسوبه عمه
عبير:ليه..لهم الشرف
ايمان:بس تدرون..ما تشبه لكم
فيصل:ايه احس انها اقرب لك بالشبه..
ام سلطان:..شكلها بتمشي اهلها عالجين ما يلخبطوهوش على قوله المصاريه
غاده:يحقلها يا خاله




-*-*-*-*-*-*



اليوم غاده طلعت من المستشفى وراحت لبيت اهلها
حمد:سمي بالله
ساره وهي ماسكه البيبي:غاده وربي انها قمر بسم الله عليها
غاده:ادري..مو بنتي
ساره:بس ما اتخيلك ام
غاده:عااد صرت
ساره:خالوو حمد..اليوم بيجون عمومتي ..
حمد:ادري..بس ليه تسميني خالوو
ساره:اجرب هل يليق انو هالقمر تقولك خال ولا لأ
حمد:لاااايق غصب
ساره:ايه عااد هذي تشبه الغالين
غاده:ايه تعال متى الملكه؟؟
حمد:الاسبوع الجاي..ان شاء الله
غاده:الله يوفقكم




-*-*-*-*-*-*-*-*-*-*




فهد:يحليلك والله ما اصدق
الاء:وليه ما تصدق..وش ناقصني
فهد:مدري بس الدكتوراه صعبه.
الاء:بس انا طموحي ما ينتهي هنا..شهاده جامعيه وبس
فهد:طيب يا ام الطموح انتي..شفتي صوره لمار
الاء بعبط:منو لمار..؟؟
مي:بنت غادة
الاء:احلفي سمتها لمار
مي:ايه..
الاء وهي تكلم فهد:وش شوفك اياها
فهد:امس سويره ارسلتها لي ايميل
مي:واااي فديتها قمر والله
الاء: من تشبه؟؟
مي:اقرب لعمامها بالشبه
الاء:يحليلك يا غدوو..اقوول انا بطلع مع صديقاتي ..باااي
فهد ومي:باااااااي



-*-*-*--*-*-*-*-*


يوم ملكه حمد على ايمان
فيصل:يا معيريس عين الله ترعاك..القمر والنجوم تمشي وراك
حمد:فصيل ووجعتين تراني متوتر لا تزيدني
خالد :وليه..بنت اخوي ما تأكل..
فيصل:اصلا من قال انه بيشوفها..
ابو سلطان:انا قلت..فيصل خل ولد عمك بحاله
سعوود:واااي كرشوووك..خخخخخخخخخخخخ




--------------


عند الحريم
عبير:يالله اموونه بعد شوي بتنزلين عند الحريم
رؤى"بنت خاله ايمان":والله طالعه جوونان يالدبا
ساره:من جد..اخوي بتجيه سكته اليوم..
مرام:خلاااص يكفي رفع معنويات..يوم ملكتي محد رفع معنوياتي هيكـ
غاده:شكلك ما سمعتي كلام خالتك ام فارس وش تقول
مرام ووجهها تغير لونه من الحيا لما طروا اسم فارس خطيبها:طيب طيب...خلونا ننزل...
غاده:يالله يا عروس...




-----------------



بعد ربشه الملكه دخل حمد مجلس الحريم وكانت غاده مرتبته لهم
بعدها بثواني دخلت غاده ومعها ايمان"بناء على طلب حمد اللي قال انه ما يبي يشوف فيصل "
غاده:مبروك يا عريس
حمد وهو متشقق من زوود وناسته:الله يبارك فيك
غاده:طيب انا بطلع..مالي لزمه هنا
حمد:مع السلامه
بعد ما طلعت غاده ..قام حمد من مكانه وراح عند ايمان:مبروك يا احلى عروس
ايمان وصوتها يالله ينسمع:الله يبارك في حياتك
حمد وهو يقرب زياده:اليوم احلى يوم بحياتي..ربي جمعني باللي ملكت قلبي
ايمان:..."وش تبونها تقول ..هي زين تتنفس اصلا"
حمد:ايمان ابي اسمع صوتك..
ايمان بحيا:وش اقول؟؟!!
حمد:وين اللسان اللي كان عندك قبل لا اخطبك؟؟
ايمان:مدري..دوره عندك
حمد:لا انا ما ابي لسانك..ابي قلبك
ايمان بحياااا:حمد ..خلااااص
حمد :رووح وقلب وحياة حمد...تدرين اول مره ادري ان اسمي حلو لهالدرجه
ايمان:...
حمد:طيب لا تتكلمين اسمعيني.
ودي اشق القلب يا عمري واعطيـك
مــنه..لا والله الا تـاخــذه كــلــه
واذا حصل وصديت عن عمر مغليك
يبقى الغلا لايمان..وايمــان كـلـه
ايمان:انت كاتبها؟؟
حمد:ليه..تشكين؟؟
ايمان:لا ..بس ..
حمد:بس ايش؟
ايمان:ما توقعتك تكتب..
حمد:اللي يحب جد يسوي اكثر من كذا..تدرين هذي متى كاتبها..كتبتها بالمخيم يوم القاك طايحه من الدباب
ايمان بقلبها"وااي يالفشيله":هههههههههههههااي<<--بنعومه
حمد:لباا قلب هالضحكه
ايمان:تسلم
حمد:ايمان...انا حبيتك وانتي جريئه....خلك زي ما انتي..ولا الغطا معطيك حريه اكثر
ايمان:لا بس اول كنا عادي يعني مو زي الحين
حمد:بالعكس..بعدين انا جرئ واحب الجرأه
ايمان:يعني تبيني كذا.."وتناظره بعينها وكل خقه العالم فيها"
حمد:وهـ لاا تكفين..اذا كل ما ناظرتني سويتي كذا..مت قبل يومي
ايمان:بسم الله عليك
حمد:طيب يالغلا ما اطول عليك..يالله بااي"ويبوسها مع خدها ويطلع
ايمان:الله يحفظك..






-*-*-*-*-*-*-*-*-
النهايه-*-*-*-*-*-*-*-*-



ترقبوا ما بعد النهايه 



//




(مابعد نهايتنا اليوم كلن يبي العفو &&& كلن لهى مع عياله وربي سترها)
(وناس على ماهم عليه لاهين ولاجو&&& ولاكان لهم نصيب بس ذكرها)



ما بعد النهايه
بعد مرور عشر سنوات

زي عاده العايله اللي الزمن تغير وهم ما تغيروا
ساره:لياا...ليااا
ليا:نعم ماما..
ساره:روحي لبابا وقوليله يقوم من النوم..
ليا :طيب
سعود:هذا بابا قام ما يحتاج..
وتنط ليا على حظن ابوها
في البيت الكبير..
دخلت لمار اللي صار عمرها عشر سنوات ومعها اخوها ريّان اخوها اللي عمره 7 سنوات ووراهم غاده وفيصل..
ام سلطان: يا هلا حياكم
ريم"بنت سلطان ":اهلين عمي وش اخبارك
فيصل:الحمد لله وش اخبارك انتي.؟؟
ريم:اكيد لاهين في ذي الدنيا تعرف الحين ثانوي كبرنا..
لمار:يسلااام الحين انتي كبرتي
ريم:اقووول روحي لرغد تقول تبيك
ريّان:وين ليا
ريم:برا مع خوالي
سطام:فيصل..ءءء اسف ما دريت ان فيه احد
غاده وهي تبعد ريم وهي تضحك:لا ما صار شئ بس رح
فيصل:هيييه ابعد عينك عن بنت اخوي.
سطام:هااه ..طيب عمامي يبونك
فيصل :من اللي جا؟؟
سطام:قل من اللي ما جا..
فيصل:الله يتمم عليهم

التغيير اللي صار بالعايله خلال العشر سنوات الماضيه:
الكبار ما تغير فيهم شئ

سلطان وأمل:كبروا عياله اللي ما زادوا غير درر ..صار عبدالعزيز عمره 20 سنه ويشتغل مع عمامه وخواله وحاط عينه على رغد 
ريم صار عمرها 17 سنه ومن يوم هي صغيره ولحد الحين وهم معلقين عليها سطام
درر عمرها 12 سنه توها في المتوسط دلووووووووعه لابعد درجه
امل ما تغير فيه شئ غير العمر اللي زادها ثقه في نفسها

فيصل وغاده:حبه لغاده يوم عن يوم يكبر وصار ناتج هالحب..لمار اللي عمرها 10 سنوات وريّان عمره 5 سنوات

حمد وايمان:تزوجوابالصيفيه اللي بعد ملكتهم ...وما عنهم الا جمان عمرها 6 سنوات و ايمان الحين حامل 

سعود وساره: تزوجوا بعد 3 سنوات من زواج حمد وايمان..ليا هي بنت سعود وساره عمرها 5 سنوات..

مرام وفارس:تزوجوا بعد ما رجع فارس من دراسته برا يعني ما تزوجوا الا قبل 4 سنوات وصار عندهم وليد الي عمره3 سنوات.

عبير:تزوجت رايد ولد خالت ابوها صار لها متزوجه سنتين و ما عندها شئ للحين

سطام:داايم يكلم ابوم عن ريم بنت سلطان وانه يبي يتزوجها وابوه يقوله اول ما تخلص البنت دراستها ان شاء الله خير


خالد:اللي صارع مرض السرطان حوالي السنتين...واللي اهله انصدموا لما عرفوا انه مريض..
تشافى بفضل الله..وبعد ما عااني الكثير من المرض.وتزوج بدور بعد سنه من شفائه..وصار عنده رواد اللي عمره 4 سنوات


نواف:لا زال على حاله..رافض الزواج ...بس تقدم بعمله وصار دكتور له عيادته الخاصه


هذولا ابطالنا الاساسيين...واللي صار لهم في حياتهم

































هنا تنتهي قصتي.,.,


